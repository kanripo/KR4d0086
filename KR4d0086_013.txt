# -*- mode: mandoku-view; -*-
#+TITLE: 山谷外集詩註
#+DATE: 2015-09-12 00:26:47.796090
#+PROPERTY: ID KR4d0086
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB08n0647-013山谷外集詩註-卷十三.
<pb:KR4d0086_SBCK_013-1a>¶
山谷外集詩註卷第十三¶
　　　叔父釣亭¶
檻外溪風拂面凉四圍春草自鉏荒¶
　杜詩草茅無徑欲教鉏又云葵荒欲自鉏¶
　沉霜髮爲鈎直¶
　陸沉見上楚詞曰以直針而爲鈎維河魚之能得¶
柳貫錦鱗縁餌香¶
　桞貫魚見上吕氏春秋善釣者漁于十仞之下餌香也¶
影落華亭千尺月¶
　東坡荅文與可詩云丗間亦有千㝷竹月落亭空影許¶
　長見集中篔簹谷偃竹記華亭乃秀州屬邑釣亭當(在/此)¶
夢通歧下六州王¶
<pb:KR4d0086_SBCK_013-1b>¶
　太公釣於渭濵而遇文王帝王丗紀曰諸侯歸周者六¶
　州文王不失臣節合六州之諸侯以朝紂史記周紀曰¶
　自歧下而徙都豊¶
麒麟卧&KR0015;功名骨不道山林日月長¶
　　　夜發分寕&KR0009;杜澗叟¶
　　　　山谷居双井&KR0032;分寕縣¶
陽&KR0028;一曲水東流¶
　渭城微雨浥䡖塵客舎青青栁色新&KR0134;君更盡一杯酒¶
　西岀陽&KR0028;無故人此王維送元二使安西詩遂爲&KR0084;曲¶
燈火旌陽一釣舟¶
　寰宇記旌陽山在分寕縣東一里旌陽許君曽逰故名¶
我自只如常日醉¶
<pb:KR4d0086_SBCK_013-2a>¶
　歐陽公别滁州云我欲祗如常日醉莫教弦&KR0249;作離聲¶
滿川風月替人愁¶
　杜牧詩蠟燭有心還惜别替人垂淚到天明¶
　　　元豊癸亥經行石潭寺見舊和栖蟾詩甚可&KR0015;因¶
　　　削柎㓕藁别和一章¶
　　　　癸亥乃元豊六年是歳十二月自大和移德平¶
　　　　自此以後皆赴德平經&KR0151;所作¶
千里追犇兩蝸角¶
　莊子則陽篇有國於蝸之左角者觸氏有國於蝸之右¶
　角者曰蠻氏時相與争地而&KR0062;伏尸数萬逐北旬有五¶
　日而後反¶
百年得意大槐宫¶
<pb:KR4d0086_SBCK_013-2b>¶
　見第三卷&KR0043;&KR0026;音院詩註¶
空餘祗夜数行墨¶
　&KR0314;槃經云因本經以偈頌名祇夜譯&KR0394;祗夜此云重頌¶
不見伽梨一臂風¶
　譯&KR0394;僧伽梨三衣也¶
俗眼止如當日白我顔非復向來紅¶
　言俗人猶以白眼相視而吾亦老矣白眼見阮藉傳¶
浮生不作游&KR0093;上即在塵沙逐轉蓬¶
　游&KR0093;轉蓬見上¶
　　　題馬當山魯望亭四首¶
　　　　元注云彭澤旧治所¶
馬當一曲&KR0012;煙¶
<pb:KR4d0086_SBCK_013-3a>¶
　桉㝷陽志馬當山在江州彭澤縣西四十里髙二十丈¶
　其下無底有廟封爲上元水府陸&KR0027;蒙字魯望有馬當¶
　山銘大槩言太行吕梁馬當合是三險而爲一未敵小¶
　人方寸之苞藏名亭曰魯望以此故也因晝陶元亮等¶
　四人欤¶
人物于今渺然¶
　當今人物渺然王逸少帖中語也¶
不見繞籬黄菊¶
　陶潜詩采菊東籬下¶
誰収種秫圭田¶
　一作有地自荒秔稻無人更與酒錢晋書陶潜傳潜字¶
　元亮爲彭澤令在縣公田悉令種秫谷曰令吾常醉於¶
<pb:KR4d0086_SBCK_013-3b>¶
　酒足矣妻子固請種秔乃使二頃五十畒種秫五十畒¶
　種秔圭田見孟子老杜贈鄭䖍云頼有&KR0171;司業時時與¶
　酒錢¶
　　　右元亮¶
鯨波横流砥柱¶
劉夢得詩丗道劇頽波我心如砥柱禹貢底柱在陜州¶
　硤石縣熈寕廢縣爲鎮&KR0032;陜縣河水分流包山而過&KR0002;¶
　柱然唐大宗勒銘於此¶
虎口活國宗臣¶
漢叔孫通傳通自言幾不免虎口唐狄仁傑傳力&KR0134;武¶
后迎廬陵王曰立廬陵王則千秋萬歳後常享宗廟三¶
　思立廟不祔姑后感悟即日迎王於房州漢䔥曹賛爲¶
<pb:KR4d0086_SBCK_013-4a>¶
　一代之宗臣¶
小屈弦&KR0084;百里¶
　仁傑甞爲來俊臣所誣捕送制獄巳成反减死貶彭澤¶
　令人爲置生祠¶
不誣天下歸仁¶
　小屈一作少日不誣一作莫言論語一日克巳復禮天¶
　下歸仁焉¶
　　　右狄梁公¶
不見魯公断石誰家爲礎爲杠¶
　魯公當是貶吉州司馬時經行此地有紀行碑石而不¶
　存疑其爲礎以薦枉或爲橋梁也孟子云十一月徒杠¶
　成注䟽引&KR0003;文云石矼石橋也俗作杠從木¶
<pb:KR4d0086_SBCK_013-4b>¶
筆法錐沙屋漏¶
　見第六卷題扇注¶
心期曉月秋霜¶
　心期見上¶
　　　右顔魯公¶
笠澤道人髙古¶
　呉郡圗經曰松江一名笠澤陸魯望居甫里號所注書¶
　曰笠澤叢書¶
文章白髮蕭條¶
　一作文章歳寒後凋¶
欲問勒銘遺墨¶
　即馬當銘¶
<pb:KR4d0086_SBCK_013-5a>¶
應書水府蛟綃¶
　呉都賦泉室潜織而卷綃淵客忼&KR0099;而泣珠註云俗傳¶
　鮫人從水中出曽寓人家積日賣綃綃即孚俞也臨去¶
　索器泣而出珠滿盤以遺主人¶
　　　右陸魯望¶
　　　　次韻胡彦明同年覉旅京師&KR0009;李飛三章一章¶
　　　　道其窮困二章&KR0134;之歸三章言我亦欲歸耳胡¶
　　　　李相甥也故有㯽榔之句¶
㸔除日月坐中銓¶
　言坐待銓選閱歳月之除去也唐制三銓選士尚書爲¶
　尚書銓侍郎二人分爲中銓東銓見德宗實録今銓法¶
　有尚書左右選侍郎左右選胡彦明&KR0032;侍郎左選故曰¶
<pb:KR4d0086_SBCK_013-5b>¶
　中銓文選禇淵碑云轉吏部郎執銓以平注云韋昭漢¶
　書注曰銓&KR0091;錘也聲&KR0011;曰銓所以&KR0091;物¶
一歳應無官九遷¶
　文選任彦升代范雲謝表云千秋之一日九迁荀爽之¶
　十旬逺至方之微臣未爲速逹注云千秋自寢園郎論¶
　戾大子事一日超九級至大鴻臚退之上張建封書雖¶
　日受千金之賜一日九迁其官¶
葱韮盈盤市門食¶
　市門見上¶
詩書滿枕客床氊¶
　杜詩坐客寒無氊¶
留連節物&KR0012;朋酒¶
<pb:KR4d0086_SBCK_013-6a>¶
　&KR0206;七月朋酒斯饗¶
惱亂鄰翁謁子錢¶
　漢貨殖傳呉楚兵之起長安中列侯封君行從軍旅齎¶
　貸子錢家子錢家以爲関東成敗未决莫肯予唯母塩¶
　氏出&KR0162;千金貸其息予之¶
誰料丹徒布衣得困窮且忍試新年¶
　南史劉穆之傳曰今日思爲丹徒布衣不可得也穆之¶
　少時家貧好往妻兄家乞食食畢求㯽榔江氏兄弟戯¶
　之按爾雅妻之晜弟爲甥詩序相甥盖謂此¶
丁未同升郷里賢¶
　丁未治平四年同登第¶
别離寒暑未推遷¶
<pb:KR4d0086_SBCK_013-6b>¶
　賈&KR0105;鵬賦萬物变化固無休息斡流而遷或推而還太¶
　白詩百齡何蕩&KR0222;萬化相推遷淵明詩序云日月推迁¶
蕭條覉旅深窮巷蚤挽聲名上細氊¶
　漢王&KR0123;傳諌昌邑王䟽曰廣厦之下細旃之上注云旃¶
與氊同¶
碧嶂清江元有宅白魚黄雀不論錢¶
　杜詩白魚如切玉朱橘不論錢¶
㯽榔一斛何湏得李氏弟兄佳少年¶
　穆之爲丹陽尹召妻兄弟及醉令厨人以金柈貯㯽榔¶
　一斛進之大白詩何時黄金盤一斛薦㯽榔¶
畏人重禄難堪忍¶
　文選魏文帝詩棄置勿復道客子常畏人¶
<pb:KR4d0086_SBCK_013-7a>¶
閱丗浮雲易变迁徐歩當車飢當肉¶
&KR0062;國䇿斉語云斉宣王見顔蠋云云蠋辭去曰蠋願得¶
　歸晚食以當肉安歩以當車無罪以當貴東坡答畢仲¶
　㪯書云偶讀&KR0062;國䇿見處士顔蠋之語晩食以當&KR0079;欣¶
　然而&KR0015;若蠋者可謂巧於居貧者也菜羮菽&KR0112;飢而食¶
　其味與八珍䓁而旣飽之後芻豢滿前唯恐其不持(去/也)¶
鋤頭爲枕草爲氊元無馬上封侯骨(見上)¶
安用人間使&KR0294;錢¶
　杜恕体論曰可以使&KR0294;者錢魯褒錢神論曰錢無耳可¶
　以使&KR0294;¶
不使朱門爭底事清溪白石可忘年¶
　杜詩爾軰可忘年¶
<pb:KR4d0086_SBCK_013-7b>¶
　　　上䔥家峽¶
玉笥峯前幾百家山明松雪水明沙¶
　文選顔延年詩庭昏見野隂山明望松雪¶
趂虚人集春&KR0188;好桑菌竹萌煙蕨芽¶
　栁子厚桞州詩云青箬褁塩歸峒客緑荷包飯趂虚人¶
　元注云虚市也寰宇記吉州廬陵縣玉笥山道書福地¶
詩云此山地肥羙冝榖辟兵桑菌桑椹也詩食我桑椹¶
　爾雅笋竹萌山谷甞有詩云蕨芽已作小兒拳¶
　　　何䔥二族¶
西漢功名相國多&KR0047;朝人物数諸何¶
　相國謂䔥何也&KR0047;史何尚之傳廬江灊人子孫弟姪附¶
傳者八人¶
<pb:KR4d0086_SBCK_013-8a>¶
向來冨貴喧天地亦有文章在澗阿¶
　澗阿見上¶
　　　魏夫人壇¶
獨掃娥眉作逺山¶
　杜詩淡掃娥眉朝至尊¶
春風瑶草照朱顔我來欲問許玉斧二十四峯如髻鬟¶
寰宇記撫州臨川縣西北六里二百歩有魏夫人壇神¶
仙内傳夫人晋司徒舒之女傳法于護軍長史許穆穆¶
　子玉斧皆昇仙¶
　　　隱梅福處¶
呉門不作南昌尉上䟽歸來朝市空¶
　淵明詩一丗異朝市¶
<pb:KR4d0086_SBCK_013-8b>¶
&KR0015;拂巖花問塵丗故人子是國師公¶
漢書梅福字子眞九江壽春人寰宇記洪州南昌縣有¶
梅福池福嘆曰生爲我酷仕爲我梏形爲我辱智爲我¶
毒於是棄南昌尉去妻子入洪崖山得道爲神仙代代¶
有人或於玉笥山中逢見詩意謂梅福與刘向皆仕元¶
成間數上䟽直諌亦略相似而向之子歆改名秀王莽¶
篡位歆爲國師後事皆在莽傳¶
　　　蕭子雲宅¶
郁木坑頭春鳥呼雲迷帝子在時居風流掃地無㝷處只¶
有寒藤學草書¶
　南史斉髙帝孫子雲字景喬善草&KR0032;自云效鍾元常王¶
　逸少而微变字体爲東陽太守百済國使人至建鄴求¶
<pb:KR4d0086_SBCK_013-9a>¶
　書逢子雲爲郡維舟將發望舡三十許步行拜行前子¶
　雲遣問之答曰侍中尺牘之羙逺流海外今日所求唯¶
　在名迹子雲停舡三日書三十紙與之&KR0023;金貨數百万¶
　玉笥山記曰蕭子雲來棲止有人謂曰東北有洞曰都¶
　木坑水自東注可以乆居子雲遂徙家居之後全家隠¶
　洞中不知所之其地名都木岩也大暦&KR0004;有道士謝修¶
　通居此山四十年後遇人引行見宅基遂結庵居之長¶
　&KR0159;&KR0004;入都木坑見一宅重扉湏&KR0119;有青衣童子招修通¶
　入見一人紫綬峩冠佩剱立堂之左一人碧綬素簡立¶
　堂之右童子曰左者蕭君右者梅君即梅福也此記詳¶
　見太平御覧郁木坑頭當作都木坑掃地見上¶
　　　避秦十人¶
<pb:KR4d0086_SBCK_013-9b>¶
九真承詔上龍湖¶
　史記封禅書有龍垂胡髯下迎黄帝黄帝上&KR0016;群臣&KR0025;¶
　者七十餘人按漢金日䃅傳捽胡投莾何羅殿下注胡¶
　頸也尚書序云承詔作傳¶
尽是驪山所送徒唯有鄧公留不去松根榰鼎煑菖蒲¶
　漢髙紀爲縣送徒&KR0784;山¶
　　　黄雀¶
牛大垂天且烹割¶
　莊子逍遥篇其翼&KR0002;垂天之雲以割烹要湯見孟子¶
細微黄雀莫貪生頭顱雖復行万里¶
　卿頭顱方行万里見&KR0061;紹王荆公甞用此事作二十字¶
送吕望之赴臨江云黄雀有頭顱長行万里餘想因君¶
<pb:KR4d0086_SBCK_013-10a>¶
岀守暫得免苞苴¶
猶和塩梅傳&KR0003;羮¶
　　　到官㱕志浩然二絶句¶
　　　　到官謂&KR0004;至大和縣也此後皆大和所作¶
雨洗風吹桃李浄¶
　劉夢得詩桃花淨尽菜花開¶
松聲䀨尽鳥聲春滿舡明月從此去本是江湖寂寞人¶
鳥烏未斍常先曉笋蕨登盤始見春¶
　曉鵶未鳴而先起因見笋蕨始知春深言作邑之勞如¶
　此也¶
㰸手還他能者作從來刀筆不如人¶
　漢曹參傳起秦刀筆吏師古曰刀所以削書古者用簡¶
<pb:KR4d0086_SBCK_013-10b>¶
　牒故吏皆以刀筆自隨也陳湯傳挫於刀筆師古曰刀¶
筆謂吏¶
　　　岀迎使客質明放舡自瓦窑㱕¶
皷吹喧江雨不開丹楓落葉放舡囬¶
　謝靈運詩曉霜楓葉丹杜詩送客蒼溪縣山寒雨不開¶
　直愁&KR0016;馬滑故作泛舟囬¶
風行水上如雲過¶
　易風行水上渙¶
地近嶺南無鴈來¶
　衡陽有囬鴈峯詳見上注¶
楼閣人家捲簾幕¶
杜牧之詩深秋簾幕千家雨落日楼䑓一笛風¶
<pb:KR4d0086_SBCK_013-11a>¶
菰蒲鷗鳥樂湾洄惜無陶謝揮斤手(見上)¶
詩句縱橫付酒盃¶
　　　送酒與畢大夫¶
淺色官醅昨夜篘一樽聊付卯時投¶
　卯酒見上¶
甕邊吏部應歡喜殊勝平原老督郵¶
　晉畢卓字茂丗爲吏部郎官比舎郎釀熟卓夜至其甕¶
　間盗飲之爲掌酒者所&KR0350;明旦視之乃畢吏部也丗&KR0003;¶
　&KR0074;公有主簿善别酒好者謂青州從事惡者謂平原督¶
　郵青州有齊郡言至齊也平原有革縣言至革上住也¶
　　　次元明韻&KR0009;子由¶
　按當時山谷兄大臨字元明&KR0009;子由詩云鍾鼎功名淹¶
<pb:KR4d0086_SBCK_013-11b>¶
　管庫朝廷翰墨冩風煙管庫謂監筠州塩酒稅也子由¶
　在筠州有東軒記實元豐三年十二月作是歳庚申山¶
　谷得邑太和辛酉到官¶
半丗交親隨逝水¶
　論語子在川上曰逝者如斯夫¶
幾人圖&KR0030;入凌煙¶
　唐貞觀功臣圖形凌煙閣¶
春風春雨花經眼江北江南水拍天¶
　拍天見上¶
欲解銅章行問道¶
　欲解銅章可見太和將滿時作四首同時銅章見第三¶
　卷末注¶
<pb:KR4d0086_SBCK_013-12a>¶
定知石友許忘年¶
　石友忘年並見上¶
脊令各有思歸恨日月相催雪滿顚¶
　言彼此皆有兄弟之思如脊令在原也¶
　　　再次韻奉答子由¶
蠆尾銀鈎(謂索靖書見上)冩珠玉剡藤蜀繭照松煙¶
　唐舒元輿有弔剡藤文繭紙見上¶
似逢海&KR0002;談秋水¶
　莊子秋水篇見上¶
始覺醯雞守甕天¶
　莊子田子方篇孔子曰丘之於道其猶醯雞歟微夫子¶
　之發吾覆也吾不知天地之大全也¶
<pb:KR4d0086_SBCK_013-12b>¶
何日清&KR0045;能覿靣¶
　鄘國風君子偕老云子之清&KR0045;&KR0045;且之顔也注云清視¶
　清明也&KR0045;廣&KR0045;而頭角豐滿魯國風猗嗟云抑&KR0002;&KR0045;兮¶
　注&KR0045;廣&KR0045;又云猗嗟名兮美目清&KR0006;注上爲名目下爲¶
　清又云清&KR0045;婉&KR0006;¶
只今黃落又凋年¶
　月令季秋草木黃落漢武帝秋風辭草木黄落兮鴈南歸¶
　文選舞鶴賦窮隂殺節急景凋年¶
萬錢買酒從公醉¶
　杜詩左相日興費萬錢飲如長鯨吸百川¶
一鉢行歌聽我顚¶
　傳燈録道吾和尚有一鉢歌¶
<pb:KR4d0086_SBCK_013-13a>¶
　　　再次韻&KR0009;子由¶
想見&KR0171;耽携手僊¶
　神仙傳&KR0171;仙公桂陽人漢文帝時得道仙去後有白鶴¶
　來上郡城東北樓上人或挾弹弹之鶴以爪攫樓板以¶
　&KR0238;書云城郭是人民非三百甲子一來歸吾是&KR0171;君弹¶
　何爲又一&KR0003;&KR0171;耽者桂陽人也少以至孝著稱&KR0004;去時¶
　云今年大疫死者略半家中井水飲之無恙果如所言¶
　出洞仙傳所載郷里及行事大槩皆同可見仙公即&KR0171;¶
　耽也¶
青山桑柘冒寒煙麒麟墮地思千里¶
　韻書曰麒麟白馬黒脊&KR0019;玄豫章行云男兒當門戸墮¶
　地自生神¶
<pb:KR4d0086_SBCK_013-13b>¶
虎豹憎人上九天¶
　宋玉招䰟云歸來君無上天些虎豹九閞啄害下人些¶
風雨極知雞自曉¶
　鄭國風風雨凄凄雞鳴喈喈¶
雪霜寜與菌争年¶
　莊子逍遥篇朝菌不知晦朔蟪蛄不知春秋此小年也¶
　詩意謂松栢冒霜雪豈與朝菌較脩短&KR0088;¶
何時確論傾樽酒醫得儒生自聖顚¶
　元注云岀素問今按難經五十九難曰在顚之病何以¶
　别之自髙賢也自辯智也自貴倨也妄&KR0015;好歌樂也¶
　　　次韻&KR0009;上七兄¶
學得屠龍長縮手¶
<pb:KR4d0086_SBCK_013-14a>¶
　屠龍見上¶
練成五色化蒼煙¶
　列子湯問篇天地亦物也物有不足故昔者女蝸氏練¶
　五色石以&KR0024;其闕¶
誰言遊刃有餘地¶
　恢恢乎其於遊刃必有餘地矣此莊子言庖丁解牛今¶
　以言屠龍¶
自信無功可&KR0024;天¶
　言練石也¶
啼鳥&KR0015;歌追暇日飽牛耕鑿望豐年¶
　帝王丗紀老人擊壤于道曰吾鑿井而飲耕田而食帝¶
　何力於我哉¶
<pb:KR4d0086_SBCK_013-14b>¶
荷鋤端欲相隨去邂逅青雲恐疾顚¶
　髙位寔疾憤厚味寔醋毒見國語周語下¶
　　　&KR0123;老受秋租輙成長句¶
　　　　&KR0123;老太和丞也後篇云播糠眯眼丞良苦¶
黄花事了緑叢霜¶
　黄花事了盖倣退之杶李事巳退也¶
蟋蟀催寒夜夜牀¶
　蟋蟀見上¶
愛日捃収如盗至¶
　漢食貨志力耕數耘収&KR0023;如㓂盗之至¶
失時鞭扑柰民瘡田夫田婦肩頳檐¶
　退之聮句刈熟擔肩頳¶
<pb:KR4d0086_SBCK_013-15a>¶
江北江南稼滌&KR0163;¶
　&KR0206;七月云十月納禾稼又云十月滌&KR0163;毛云滌掃也&KR0163;¶
　功畢入也¶
少忍飛糠瞇君眼要令私廪上公倉¶
　莊子天運篇播糠瞇目則天地易位矣¶
　　　再次韻和吉老¶
今日僕姑晴自語¶
　僕姑見上¶
愁隂前日雪鋪床三冬一雨禾頭濕¶
　朝野僉載云秋雨甲子禾頭生耳¶
百斛幾痕牛領瘡¶
　白樂天官牛詩云官牛駕官車滻水岸邊般載渉載向¶
<pb:KR4d0086_SBCK_013-15b>¶
　丑門官道西緑槐隂下鋪沙堤馬蹄踏沙雖淨潔牛領¶
　牽車欲流血但能濟人治國調隂陽官牛領穿亦無妨¶
民欲與翁歸作臘¶
　漢嚴延年傳延年母從東海來欲從延年臘又云母畢¶
　正臘遂去師古曰建丑之月爲臘&KR0021;因㑹飲&KR0002;今蜡節¶
公方無事可開&KR0163;相勤凍坐眞成惡愧我偷閑飽大倉¶
　大倉見上¶
　　　招吉老子範&KR0026;梅花¶
播糠瞇眼丞良苦鳴皷連村尉始歸¶
　後魏李崇徙兖州刺史兖土舊多劫盗崇命村置一樓¶
　樓皆縣鼓盗發之處亂擊之聲布百里皆發人守險由¶
　是盗發無不&KR0023;諸州皆効之¶
<pb:KR4d0086_SBCK_013-16a>¶
及取江梅來一醉明朝花作玉塵飛¶
　玉塵眯目見上¶
　　　&KR0009;黄從善¶
故人千里隔談經想見牛刀刃發硎(見上)渴雨芭蕉心不¶
展¶
　文選謝靈運詩折麻心莫展此借用¶
未春楊柳眼先青¶
　白樂天楊柳枝詞云葉含濃露如啼眼枝嫋䡖風似舞腰¶
鳬飛葉縣(見上)郎官宰¶
　後漢書郎官出宰百里¶
虹貫江南處士星¶
　晉隱逸謝敷傳&KR0004;月犯少微少微一名處士星占者以¶
<pb:KR4d0086_SBCK_013-16b>¶
　隱士當之譙國戴逵有美才或&KR0104;之俄而敷死此語不¶
　知謂誰¶
天子文思求逆耳¶
　杜牧詩文思天子復河隍漢張良諌髙祖云忠言逆耳¶
　利於行¶
吾宗一爲試雷霆¶
　漢賈山傳人主之威非特雷霆也¶
　　　登快閣¶
　　　　怏閣在太和山谷送吕知常赴太和丞云我去¶
　　　　太和欲朞矣吕君&KR0004;得太和官又云快閣六月¶
　　　　江風寒此篇載在古詩中¶
癡兒了却公家事¶
<pb:KR4d0086_SBCK_013-17a>¶
　生子癡了官事官事未易了也了事正作癡爲快耳見¶
　晋傅咸傳¶
快閣東西&KR0029;晚晴¶
　唐李渉感興隋氏造宫闕峨峨&KR0029;雲煙¶
落木千山天逺大澄江一道月分明¶
　老杜天河詩常時任顯晦秋至輙分明¶
朱弦巳爲佳人絶¶
　用鍾期伯牙事不知謂誰¶
青眼聊因美酒横萬里歸舡弄長笛此心吾與白鷗盟¶
　　　題息軒¶
僧開小檻籠沙界¶
　金剛經以恒河沙數三千大千丗界文選頭陀寺碑演¶
<pb:KR4d0086_SBCK_013-17b>¶
　勿照之明而鍳窮沙界李善注亦引金剛經¶
欎鬱參天翠竹叢¶
　老杜古栢行黛色參天二千尺¶
萬&KR0284;參差冩明月一家寥落共淸風¶
　萬&KR0284;一家並見上¶
蒲團禅板無人付¶
　過禅板來過蒲團來見上注¶
茶鼎薫爐與客同¶
　文選雪賦燎薫爐兮炳明燭¶
萬水千山㝷祖意歸來&KR0015;殺舊時翁¶
　僧貫休詩萬水千山得得來傳燈録南岳譲禅師問嵩¶
　山安如何是祖師西來意安曰如何不問自巳意¶
<pb:KR4d0086_SBCK_013-18a>¶
　　　從時中乞蒲團¶
撲屋隂風雪作團織蒲投我最冝寒君當自致青雲上(見/上)¶
快取金狨覆馬鞍¶
　國朝皆跨狨鞍¶
　　　答余洪範二首¶
道在東西祖¶
　傳燈録天竺有二十七祖逹磨西來爲中華&KR0004;祖贊寕¶
　僧史以中國爲東夏僧寳傳玄沙禅師傳云師曰逹磨¶
　不來東土二祖不往西天又按傳燈録大同禅師傳師¶
　問僧什麽處來曰東西山禮祖師來師曰祖師不在東¶
　西山疑或用此意¶
詩如大小山¶
<pb:KR4d0086_SBCK_013-18b>¶
　小山巳見上注按許子解淮南鴻烈其叙云安襲封淮¶
　南山方術之士多往歸焉遂與蘇飛李尚左呉田由雷¶
　&KR0013;毛披伍&KR0013;晉昌等八人及諸儒大山小山之徒共講¶
　論道徳緫統仁義而著此書¶
一家同雪月萬事廢機関天上麒麟閣山中虎豹閑何時¶
得丘壑明鏡失朱顔¶
　並見上注¶
懸罄齋厨數米炊¶
　室如懸罄見左傳簡髮而櫛數米而炊見莊子庚桑楚¶
篇文¶
貧中氣味更相思可無昨日黄花酒又是春風栁絮時¶
　　　題安福李令朝華亭¶
<pb:KR4d0086_SBCK_013-19a>¶
　安福縣&KR0032;吉州¶
丹楹刻桷上峥嶸¶
　春秋莊二十三年三(月/丹)&KR0074;宫楹二十四年三月刻&KR0074;宫桷¶
表裏江山路(一作略)眼平¶
　表裏山河必無恙也見左傳僖二十八年晉子犯云¶
曉日成霞張錦綺¶
　此卷有快閣詩一張紅錦夕陽斜巳注¶
青林多露綴珠纓¶
　謝靈運詩云花上露猶泫法華經普門品云無盡意白¶
　佛言我當供飬觀丗音菩薩即解頸衆寳珠纓絡以與¶
　之文選王明君詞云泣淚濕珠纓¶
人如旋磨觀群蟻(見上)¶
<pb:KR4d0086_SBCK_013-19b>¶
田似圍碁據一枰¶
　文選博弈論一枰之上李善本從木音平五臣本作一¶
　抨&KR0024;萌切¶
對案昏昏迷簿領暫來登覧是髙明¶
　　　&KR0009;舒申之户曹¶
吉州司戸官雖小曽屈詩人杜審言¶
　唐杜審言傳恃才髙以傲丗見疾嘗語人曰吾文章當¶
　得屈宋作衙官遷洛陽丞㘴事貶吉州司戸參軍審言¶
　生子閑閑生甫字子美¶
今日宣城讀書客還趨手板(見上)傍轅門江山依舊歳時¶
改桃李欲開煙雨昏公退但呼紅䄂飲¶
　詩自公退食¶
<pb:KR4d0086_SBCK_013-20a>¶
剰傳歌曲教新翻¶
　元稹連昌宫詞云偷得新翻數般曲劉禹錫楊柳枝詞¶
　聽唱新翻楊柳枝¶
　　　次韻吉老十小詩¶
十襲發硎刀(見上)無名自貴髙秋衣猶葛製¶
　重裘兼味飬大賢氷食葛製神所憐退之苦寒歌也¶
午飯厭溪毛¶
　澗溪沼沚之毛(見左傳)¶
萬木霜揺落(見上)山呈斧鑿痕¶
　退之詩徒&KR0026;斧鑿痕不矚治水航¶
癡蠅思附尾¶
　史記伯夷傳顔淵雖篤學附&KR0185;尾而行益顯索隠曰蒼¶
<pb:KR4d0086_SBCK_013-20b>¶
　蠅附&KR0185;而致千里¶
驚鶴畏乘軒¶
　衛懿公好鶴鶴有乘軒者見左閔二年¶
日短循除廡溪寒出&KR0875;科¶
　爲我量度掘&KR0875;科見退之石皷歌¶
官居圖&KR0030;裏小鴨睡枯荷¶
　謂薫爐也李義山詩云睡鴨香爐換夕薫¶
眼看人換丗¶
　文選歎逝賦川閱水以成川水滔滔而日度丗閱人而¶
　爲丗人冉冉而行暮人何丗而弗新丗何人之能故歐¶
　公夢中詩碁罷不知人換丗¶
手種木成隂藏拙無三窟(見上)談禅劇七禽¶
<pb:KR4d0086_SBCK_013-21a>¶
　談禪問答之間譬&KR0002;孔明之於孟&KR0023;七縱七禽也詳見¶
　第一卷&KR0009;謝外舅詩注¶
寒氷幾㾗落秋山萬竅號¶
　莊子齊物篇大塊噫氣其名爲風是唯無作作則萬竅¶
　怒號¶
紅梨啄烏鵲殘菊掛蠨蛸¶
　詩東山云蟏蛸在戸¶
佳人斗南北¶
　第一卷有詩云故人南箕與北斗言離别也¶
美酒玉東西¶
　酒杯名¶
夢鹿分眞鹿¶
<pb:KR4d0086_SBCK_013-21b>¶
　事見列子巳見上注¶
無雞應木雞¶
　莊子逹生篇紀渻子爲王飬闘雞曰望之似木雞矣異¶
　雞無敢應者反走矣¶
斵鼻昔常尓絶弦知者稀無人與争長唯有釣魚磯¶
　並見上注¶
茵席絮剪蠒枕囊収决明¶
　杜詩階下决明顔色鮮¶
南風入晝夢起坐是松聲¶
　夢中聞風起及覺乃松聲也如楞嚴經云如重睡人其¶
　家有人擣練舂米其人夢中聞舂擣聲别作他物或爲¶
　擊皷或爲撞鍾宋玉髙唐賦云俯視峥嶸不見其底虚¶
<pb:KR4d0086_SBCK_013-22a>¶
聞松聲¶
半菽一瓢飲¶
　項籍傳卒食半菽語顔子一瓢飲¶
懸鶉百結衣¶
　荀子曰子夏家貧衣&KR0002;懸鶉杜詩弊衣何啻聮百結¶
䔥條&KR0017;不瞰¶
　楊雄解嘲賦云髙明之家&KR0017;瞰其室¶
聊可與同歸¶
　楊雄逐貧賦末云貧遂不去與我遊息此用其意¶
學似斵輪扁(見上)詩如飯顆山¶
　李白嘲杜甫詩飯顆山頭逢杜甫頭戴笠子日卓午即¶
　問年來太瘦生揔爲從前作詩苦見本事詩¶
<pb:KR4d0086_SBCK_013-22b>¶
室中餘一剱無氣斗牛間(見上)¶
　　　歐陽從道許&KR0009;金橘以詩督之¶
　　　　元注云從道叅禅常有言句來頗聞數從歌舞¶
　　　　飲故及之¶
禅客入秋無氣息想依紅䄂醉毰毸¶
　射雉賦敷藻翰之陪鰓¶
霜枝揺落黄金弹許送筠籠殊未來¶
　西京雜記韓嫣好弹以黄金爲丸筠籠見上¶
　　　黄幾復自海上&KR0009;恵金液三十两且曰唯有德之¶
　　　士冝享將以排蕩隂邪守衛眞火幸不以凡物畜¶
　　　之戯答¶
皺面黄須巳一翁¶
<pb:KR4d0086_SBCK_013-23a>¶
　楞嚴經迫於衰顔髮白面皺巳成老翁見上¶
樽前猶發少年紅金丹乞與煩眞友只恐無名帝籍中¶
禮記月令藏帝籍之収於神倉今借使以言掛名仙籍¶
　也樂天詩但恐長生須有籍仙䑓試爲檢名看¶
　　　和七兄山蕷湯¶
厨人清曉獻瓊糜(見上)正是相如酒渴時¶
　相如傳常有消渴病杜詩酒渴愛江清¶
能解飢寒勝湯餅¶
　束晳餅賦玄冬猛寒淸晨之㑹涕凍鼻中霜凝口外充¶
　虚解&KR0062;湯餅爲最¶
略無風味&KR0015;蹲鴟¶
　漢貨殖傳下有蹲鴟至死不飢注謂芋也¶
<pb:KR4d0086_SBCK_013-23b>¶
打䆫急雨知然鼎亂眼晴雲看上匙巳覺塵生双井椀濁¶
醪從此不須持¶
　杜詩濁醪有妙理¶
　　　弈棊二首呈任公漸¶
偶無公事&KR0018;朝暄¶
　韓文丞㕔記云吾方有公事子姑去&KR0018;暄見列子¶
三百枯棊共一罇¶
　枯棊三百見文選博弈論¶
坐隱不知巖穴樂手談勝與俗人言¶
　語林曰王中郎以圍棊是坐隱支公以棊爲手談馬子¶
　長報任少卿云此可與智者道難爲俗人言¶
簿書堆積塵生案¶
<pb:KR4d0086_SBCK_013-24a>¶
嵇康書人間多事堆案盈几¶
車馬淹留客在門&KR0062;勝將驕疑必敗果然終取敵兵飜¶
　羽傳宋義諌曰&KR0062;勝而將驕卒惰者敗今少惰矣¶
偶無公事客休時席上談兵較(一作角)两碁心似珠&KR0093;遊¶
碧落¶
　樂天詩上窮碧落下黃泉¶
身如蜩甲化枯枝¶
　退之聮句化蠱枯梮枝言蟬也蟬亦曰蜩五月鳴蜩¶
湘東一目誠甘死¶
　南史王偉爲侯景謀主偉作檄云項羽重瞳尚有烏江¶
　之敗湘東一目寕爲赤縣所歸¶
天下中分尚可持¶
<pb:KR4d0086_SBCK_013-24b>¶
　項與漢王約中分天下割洪溝此謂持碁白黒不可動¶
誰謂吾徒猶愛日(見法言)參横月落不曽知¶
　月落參横見子厚龍城録¶
　　　次韻幾復答予所贈三物三首¶
誰憐湖海士(見上)白髮夜䆫檠¶
　退之短檠歌夜書細字綴語言两眼眵昏頭雪白¶
風雨雞不巳¶
　見毛詩¶
詩書眼尚明禪枝安&KR0043;鳥¶
　禪枝見第六卷和外舅夙興詩注¶
僧粥吼華鯨¶
　東都賦發鯨魚鏗華鍾以言木魚呼粥也¶
<pb:KR4d0086_SBCK_013-25a>¶
但滿五車讀(見上)行看一座傾¶
　一座盡傾見相如傳¶
　　　右石燈檠¶
絶域薔薇露¶
　嶺南有薔薇露楊文公談苑金陵宫中人挼此水染生¶
　帛言其香也¶
他山&KR1341;蓞爐¶
　西漢雜記丁緩作九層&KR0054;山香爐鏤爲竒禽恠獸今刻¶
　蓮花也尓雅荷芙蕖其花&KR1341;蓞¶
薫衣作家想伏枕夢閨姝遊子宦蟻穴(見上)謫仙居匏壷¶
　用費長房傳壷公事¶
當時有&KR0104;楽回首亦成無¶
<pb:KR4d0086_SBCK_013-25b>¶
　一作稍薫衣一莞似慰客心孤遊子夢蟻穴謫仙居匏¶
　壷霏霏䴡絲網清興可能無¶
　　　右石愽山¶
九原誰復起¶
　死者可作見上¶
糟魄未傳心(見上)不取丁儀米¶
　晋陳壽傳丁儀丁&KR1561;有盛名於魏壽謂其子曰可覔千¶
　斛米見與當爲尊公作佳傳丁不與竟不立傳¶
疑成校尉金¶
　曹操特置發兵中郎將模金校尉見文選陳琳傳¶
名從髙位借德有下僚沉¶
　選詩英俊沉下僚¶
<pb:KR4d0086_SBCK_013-26a>¶
筆削多瑕&KR0039;¶
　孔子丗家筆則筆削則削退之詩指摘困瑕玷¶
猶希畏友箴¶
　一本筆從髙位曲陸有德人沉救俗規如此慵踈廢古今¶
　　　右石刻¶
　　　　静居寺上方南入一徑有釣䑓氣象甚古而俗¶
　　　　傳謬妄意嘗有隱君子漁釣其上感之作詩¶
　　　　　吉州青原山静居寺行思禅師道&KR0163;見下注¶
避丗一丘壑¶
　漁釣於一壑栖遲於一丘班固叙傳¶
似漁非丗漁¶
　子厚饒娥碑丗漁鄱水¶
<pb:KR4d0086_SBCK_013-26b>¶
獨吟嘉橘頌¶
　屈原九章有嘉橘頌¶
不遺子公書¶
　漢陳咸傳予陳湯書曰即䝉子公力得入帝城死不恨¶
笋蕨瑶琳晚&KR0093;緡歳月除¶
　詩其釣伊何維絲伊緡¶
安知冶容子¶
　昜冶容誨淫¶
紅䄂泣前魚¶
　文選阮嗣宗詩昔日繁華子安陵與龍陽主云&KR0003;苑曰¶
　安陵纒得幸於楚恭王云云&KR0062;國茦云龍陽君釣十余¶
　魚而泣下王問之對曰臣始得魚甚喜後得益多而不¶
<pb:KR4d0086_SBCK_013-27a>¶
　欲弃前所得也今臣得拂枕席爵至人君從人於庭避¶
　人於途四海之内美人甚多矣聞臣得幸於王褰裳而¶
　趨王臣亦&KR0494;之所得魚也亦將弃矣陸韓卿詩云子瑕¶
　矯後駕安陵泣前魚注云泣魚是龍陽非安陵¶
　　　侯尉之吉水覆按未歸三日泥雨戯成&KR0009;之¶
歎息侯嬴老¶
　史記魏公子無忌傳封爲信陵君魏有隱士侯嬴年七¶
　十家貧爲大梁夷門監者公子往請欲厚遺之不肯受¶
　乃置酒大㑹賓客坐定公子從車&KR0016;虚左自迎侯生(云/云)¶
尉曹鞍馬疲山花迷部曲江雨壓旌旗越鳥&KR0134;沽酒¶
　謂提壷盧鳥也¶
竹雞憂蹋&KR0378;¶
<pb:KR4d0086_SBCK_013-27b>¶
　謂&KR0378;滑滑鳥也¶
不知何處醉遥&KR0009;解酲詩¶
　劉伶五斗解酲¶
　　　侯尉家聽琵琶¶
舫齋蒼竹雨聲中一曲琵琶酒一鍾恰似潯陽江上聽只¶
無明月與丹楓¶
　白樂天琵琶引其略云潯陽江頭夜送客楓葉荻花秋¶
　索索主人下馬客在舡舉酒欲飲無管弦醉不成&KR0172;慘¶
　將别别時茫茫江浸月云云¶
　　　次韻吉老&KR0009;君庸¶
何郎生事四立壁(見上)心地髙明百不&KR0104;¶
　杜詩願聞第一義廻向心地&KR0004;心地本出佛書杜詩又¶
<pb:KR4d0086_SBCK_013-28a>¶
　云吾知徐公百不&KR0104;¶
白眼醉來思阮籍(見上)碧雲吟罷對湯休¶
　文選江文通擬休上人詩日暮碧雲合佳人殊未來沙¶
　門慧丘本妵湯¶
諸公著力書交上尺璧深藏價未酬空使君如巢幕燕將¶
雛處處度春秋¶
　左傳燕巢於幕上樂府有鳯將雛¶
　　　&KR0009;&KR0061;守寥獻卿¶
公移猥甚叢生笋¶
　退之詩戢戢巳多如束笋集中有符移官移與公移皆¶
　檄也¶
訟諜紛如&KR0097;分窠¶
<pb:KR4d0086_SBCK_013-28b>¶
　訟諜即北山移文所謂諜訴倥偬也¶
少得曲肱成夢蝶(見上)不堪衙吏報鳴鼉¶
　詩鼉鼓逢逢¶
巳荒里社田園了可柰春風桃李何想見冝春賢太守無¶
書來問病維摩(見上)¶
　　　廖&KR0061;州次韻見答并&KR0009;黃靖國再生傳次韻&KR0009;之¶
春去懐賢感物多飛花髙下&KR0482;絲窠¶
　退之聮句&KR0093;窠掃還成¶
傳聞治境無戾虎¶
　戰國䇿秦語云陳軫曰有兩虎争人而闘者管莊子將¶
　刺之管與止之曰虎者戾蟲人者甘餌也注云戾貪也¶
　虎渡江見上¶
<pb:KR4d0086_SBCK_013-29a>¶
更道豐年鳴白鼉¶
　唐張籍詩天欲雨有東風南溪白鼉鳴窟中¶
史筆縱横窺宝鉉¶
　元注云干宝作搜神記徐鉉作稽神録當時謂宝&KR0017;之¶
董&KR0012;¶
詩才清壯近隂何¶
　隂鏗何遜見上¶
&KR0009;聲千萬相勞苦如&KR0029;胡床得按摩¶
　趙廣漢傳界上亭長戯曰至府爲我多謝問趙君師古¶
　曰多厚也言慇懃&KR0002;今人言千萬問訊據胡床見晋&KR0074;¶
　伊傳礼記内則問衣燠寒疾痛苛癢而敬抑搔之注云¶
　抑按搔摩之¶
<pb:KR4d0086_SBCK_013-29b>¶
　　　&KR0061;州劉司法亦和予摩字詩因次韻&KR0009;之¶
&KR0061;州司法多兼局日暮歸來印幾窠詩罷春風榮草木¶
　歸去來詞木欣欣以向榮¶
書成快劒斫蛟鼉¶
　退之石皷歌快劒斫断生蛟鼉¶
遥知吏隱清如此¶
　杜詩吏隱適情性兹焉其窟宅汝南先賢傳鄭欽吏隱¶
　於蟻陂之陽¶
應問卿曹果是何¶
　王徽之傳爲&KR0074;冲&KR0016;兵參軍冲問卿署何曹對曰似是¶
　馬曹¶
頗憶病餘居士否在家無意食蘿摩¶
<pb:KR4d0086_SBCK_013-30a>¶
　本草枸&KR0142;注曰諺云去家千里不食蘿摩枸&KR0142;¶
　　　次韻奉答吉老并&KR0009;何君庸¶
傾懷相見開城府¶
　文選于令昇晋紀緫論云宣皇帝性深阻有如城府而¶
　能寛綽以容納¶
取意閑談投&KR0875;窠¶
　&KR0875;窠見上¶
但使吏曹無狡兎¶
　春秋後語馮驩謂孟嘗君曰聞狡兎有三窟¶
任呼舞女伐靈鼉(見上)屢中甕面酒幾聖¶
　釭面即甕頭見上注魏志徐邈傳時科禁酒而邈私飲¶
　至沉醉校事趙逹問以曹事邈曰中聖人逹白之太祖¶
<pb:KR4d0086_SBCK_013-30b>¶
　太祖怒鮮于輔曰平日醉客謂酒清者爲聖人濁者爲¶
　賢人偶醉言耳坐得免後文帝踐祚問曰頗復中聖人¶
　不對曰時復中之¶
苦憶樽前人姓何願得兩公俱助我不維朱墨要漸摩¶
　非特治簿書朱出墨入亦欲漸仁摩義也¶
　　　聞吉老縣丞按田在萬安山中¶
苦雨&KR0004;聞喚婦鳩¶
　歐公詩天將隂鳴鳩逐婦鳴中林鳴婦怒啼無好音天¶
　雨止鳩呼婦歸鳴且喜婦不亟還呼不巳¶
紅粧滿院木蕖秋¶
　木蕖即木芙蓉也亦名拒霜花韓桞皆有木芙蓉詩芙¶
　蓉亦曰芙蕖韓詩又云平鋪紅蕖盖明鏡此言水芙蓉¶
<pb:KR4d0086_SBCK_013-31a>¶
　即荷花也¶
樽前不記崔思立應在諸山最上頭¶
　韓文有藍田縣丞㕔壁記云博陵崔思立黜官再轉而¶
　爲丞兹邑¶
　　　次韻喜陳&KR0123;老還家二絶¶
公庭無事吏人休¶
　日至休吏見上¶
垂箔寒㕔對弈秋¶
　弈秋見孟子¶
催織青籠篘白酒竹炉煨栗煑雞頭¶
夜寒客枕多歸夢歸得黃柑紫蔗秋小雨對談揮麈尾¶
　麈尾見上¶
<pb:KR4d0086_SBCK_013-31b>¶
青燈分坐冩蠅頭¶
　南史齊衡陽王巾箱五經蠅頭細書¶
　　　再次韻答吉老二首¶
水&KR0043;風飡甚勞苦¶
　文選升天行云風餐委松&KR0043;雲卧恣天行謝靈運詩客¶
　遊倦水&KR0043;風朝難具論¶
勉旃吾子冨春秋¶
　漢楊惲書願勉旃毋多談漢書帝冨春秋又云冨於春¶
　秋也¶
我愧疲民欲歸去麥田春雨把鋤頭¶
　傳燈録傳大士頌云空手把鋤頭歩行&KR0016;水牛山谷屢¶
　冩此頌¶
<pb:KR4d0086_SBCK_013-32a>¶
賢勞三事一歸休¶
　見孟子¶
霜落園林失九秋想得君家烏鵲喜蛛絲縈繞玉搔頭¶
　玉搔頭見上西漢雜記目瞤得酒食燈火花得錢財乾¶
　鵲噪而行人至蜘蛛集而百事喜¶
　　　&KR0031;澗寺¶
二水犇犇鳴屋除¶
　韓文藍田丞㕔記水㶁㶁循除鳴¶
松林落日吼烏菟¶
　左傳楚人謂虎爲烏菟¶
老僧更有百歳母白髮身爲反哺烏¶
　爾雅純黒而反哺者烏也杜詩林烏反哺聲¶
<pb:KR4d0086_SBCK_013-32b>¶
山陿江深屋翠崖夜鍾聲自甕中來長松偃蹇蒼龍卧六¶
月澗泉轟怒雷¶
　　　酴醾¶
漢宫嬌額半塗黃¶
　後漢馬廖傳城中好廣眉四方且半額幽恠録橘中四¶
　老一叟曰君輸我智瓊額黃十二枝¶
入骨濃薫賈女香¶
　晋賈謐傳母賈午充少女也父韓壽與女通家中莫知¶
　時西域貢竒香一着人則經月不歇帝以賜充女宻盗¶
　以遺壽充寮屬與壽燕處聞其芬馥稱之於充云云¶
日色漸遲風力細&KR0029;欄偷舞白霓裳¶
　楊太眞外傳進見日奏霓裳羽衣曲¶
<pb:KR4d0086_SBCK_013-33a>¶
　　　奉答李和甫代簡二絶句¶
山色江聲相與淸卷簾待得月華生¶
歐公歌曲云欄干&KR0029;遍待得月華生¶
可憐一曲並舡笛&KR0003;尽故人離别情¶
夢中往事隨心見醉裏繁華乱眼生¶
　太白詩不知繁華子&KR0368;&KR0368;何所迫¶
長爲風流惱人病不知天性緫無情¶
　　　次韻奉答廖&KR0061;州懷舊隱之詩¶
詩題怨鶴與驚猿¶
　文選北山移文&KR0525;帳空兮夜鶴怨山人去兮曉猿驚¶
一幅溪藤照麝煙聞道省郎方結綬¶
　溪藤見上後漢黄香爲尚書郎不離省闥白楽天集有¶
<pb:KR4d0086_SBCK_013-33b>¶
　賀楊十二新拜省郎詩杜詩省郎京尹必俯拾蕭朱結¶
　綬見漢䔥育傳¶
可容名士乞㱕田¶
　淵明詩云守拙㱕園田文選張子有㱕田賦¶
&KR0202;安召見天嗟晚¶
　主父偃傳上書朝奏暮召時徐楽&KR0202;安亦俱上書上召¶
　見三人謂曰公等何相見之晚也¶
賈&KR0105;㱕來席更前¶
　&KR0105;爲長沙傅帝思&KR0105;檄之至入見至夜分文帝前席¶
何况班家有超固應封定逺勒燕然¶
　班超封定逺侯班固勒燕然銘各有傳¶
　　　&KR0026;王主簿家酴醾¶
<pb:KR4d0086_SBCK_013-34a>¶
肌膚冰雪薫沉水¶
　莊子逍遥篇藐姑射之山有神人居焉肌膚&KR0002;冰雪¶
百草千花莫比芳¶
　楊文公談苑稱鄭文寳詩百草千花路斜風細雨天¶
露濕何郎試湯餅¶
　語林曰何平叔美姿儀而絶白魏文帝疑其着粉夏月¶
　與&KR0044;湯餅旣啖大汗出隨以朱衣自拭色轉皎然平叔¶
　何晏也魏&KR0004;尚主¶
日烘荀令炷爐香¶
　襄陽記劉季和性爱香常如厠還輙過香爐上主簿張¶
　坦曰人名公作俗人不虚也季和曰荀令君至人家㘴¶
　席三日香與我如何坦曰醜婦效顰見者必走公欲遁¶
<pb:KR4d0086_SBCK_013-34b>¶
　走&KR0088;季和大&KR0015;詩人詠花多比美女山谷賦酴醾獨比¶
　美丈夫見冷齋夜話¶
風流徹骨成春酒夢寐宜人入枕囊¶
　宜人見上前集酴醾詩名字因壷酒風流付枕幃與此¶
　句意同¶
輸與能詩王主簿瑶䑓影裏據胡床¶
　見上¶
　　　社日奉&KR0009;君庸主簿¶
花發社公雨¶
　社公見上¶
隂寒殊未開&KR0004;聞燕子語似報玉人來¶
　元稹作張君傳崔氏詩曰待月西廂下迎風戸半開拂¶
<pb:KR4d0086_SBCK_013-35a>¶
　拂桃花樹疑是故人來¶
遮眼便書&KR0125;¶
傳燈録僧問藥山爲什麽經師曰只圗遮眼¶
挑聾欺酒杯¶
　李氏談録李相濤小字社公爲兵部時文公昉爲翰林¶
　學士月給内醖兵部因春社&KR0009;昉詩云社公今日没心¶
情爲乏持聾酒一缾俗云社日酒治聾治音持挑當作¶
　治欺當作欠¶
傳聲習主簿勤爲撥春醅¶
　晋習鑿歯傳爲&KR0074;温西曹主簿温曰三十年㸔儒書不¶
　如一詣習主簿大白詩恰似蒲萄新撥醅¶
　　　北䆫(已見前集)¶
<pb:KR4d0086_SBCK_013-35b>¶
　　洪範以不合俗人題㕔壁二絶句次韻和之¶
寂寥吾道付萬丗忍向時人覔賞音¶
臨&KR0054;而企竦聞樂而&KR0060;抃者或有賞音而識道也見曹¶
子建求自試表聞弦賞音見呉志周瑜傳第一卷答明¶
略云枯桐滿腹生蛛網忍向時人覔清賞皆用鍾期伯¶
牙事¶
搔首金城西萬里樽前從此嘆人琴¶
元注云德占最知洪範徐德占死事見上注晋王徽之¶
傳獻之卒徽之奔䘮不哭直上靈床取獻之琴弹之乆¶
而不調嘆曰嗚呼子敬人琴俱亡¶
埋没髙才築釣聞¶
杜牧詩築釣乗時用言傳&KR0003;大公也¶
<pb:KR4d0086_SBCK_013-36a>¶
風雲未㑹要鯢&KR0074;南康郡下參軍耳付與紅塵白眼㸔¶
　鯢&KR0074;青白眼見上¶
　　　次韻杜仲&KR0026;二絶¶
鳥啼花動却春寒雨壓青旗卷&KR0030;干多事今年廢詩酒煩¶
君傳語問平安¶
重簾複幕和風雨無奈催沽鳥喚人¶
鳥名提壷蘆見上注¶
只是樽前欠狂客舞娃&KR1413;雪酒磷磷¶
　退之詩黄簾緑幕朱戸閉唐賀知章自號四明狂客莊¶
　子云肌膚&KR0002;氷雪詩楊之水白石鄰鄰注淸澈也翻石¶
　亦作磷¶
　　　&KR0298;次韻¶
<pb:KR4d0086_SBCK_013-36b>¶
矩舞朱裙愜醉㸔¶
　陶岳零陵記長沙王發於上前自爲短舞人&KR0015;其拙¶
惜公官守隔江干遥憐得句無人賞走馬城東覔道安¶
　習鑿歯傳時有桑門釋道安俊辯有髙才與習&KR0004;相見¶
　道安曰弥天釋道安當爲遊寺¶
詩家二杜(審言及甫)見仍雲(見上)詩句風流照映人青眼¶
向來同醉醒白頭相望不緇磷¶
　杜詩但取不緇磷¶
山谷外集詩註卷第十三¶
