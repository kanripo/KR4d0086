# -*- mode: mandoku-view; -*-
#+TITLE: 山谷外集詩註
#+DATE: 2015-09-12 00:26:47.453244
#+PROPERTY: ID KR4d0086
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB08n0647-007山谷外集詩註-卷七.
<pb:KR4d0086_SBCK_007-1a>¶
山谷外集詩注卷之七¶
　　　和荅魏道輔&KR0009;懐十首¶
　　　　魏㤗字道輔㐮陽人曽子宣婦弟有東軒録¶
堂堂陽元公人物妙晋東¶
　晋魏舒字陽元太白詩能成五宅相不减魏陽元¶
魏侯多能事髣髴見家風長魚无波濤坐與蝦蜆同¶
　後漢隗囂傳魚不可脫於渊神龍失势與蚯蚓同¶
諸山摇落尽旅食歳時窮¶
　杜詩旅食京華春¶
平生弄翰墨客事半九州天末逢故人¶
　老杜天末懐李白云凉風起天末君子意何如¶
園&KR0188;當肴羞酒䦨豪&KR0148;在尚欲椎肥牛¶
<pb:KR4d0086_SBCK_007-1b>¶
　漢髙祖紀酒䦨注云飮酒者半罷半在謂之䦨魏志季¶
　布傳許汎曰陳元龍湖海之士豪&KR0148;不除桐江詩話云¶
　魏道輔與王介甫兄弟最相厚試院中因上請恃才豪¶
　縱敺主文幾死坐是不許取應¶
虞卿不窮愁後丗无春秋¶
　史記虞卿傳不重万戸侯卿相之印與魏斉間行卒去¶
　趙困於梁不得意乃著書丗傳之曰虞氏春秋太史公¶
　曰虞卿非窮愁亦不能著書以自見於後丗云¶
雷行万物春¶
　易无妄天下雷行物與无妄¶
天震而地撼閉塞成冬冰¶
　月令孟冬之月天地不通閉塞而成冬¶
<pb:KR4d0086_SBCK_007-2a>¶
楚越自肝膽¶
　莊子德充符篇自其異者視之則肝膽楚越也¶
貂狐諒柔温¶
　貂狐見上温柔卿見趙飛燕外傳¶
藜藿自羮糝¶
　藜羮不糝見上六家人要云墨氏粝梁之食藜藿之羮¶
相思牛羊下¶
　詩牛羊下來¶
城皷寒紞紞¶
　晋鄧攸傳呉人&KR0084;曰紞如打五皷雞鳴天欲曙¶
劒埋豊城獄&KR0148;與牛斗平¶
　見上¶
<pb:KR4d0086_SBCK_007-2b>¶
皇明燭九幽¶
　文選西都賦云散皇明以燭幽山海經曰赤水之北有¶
神其瞑乃晦其視乃明是燭九隂是謂燭龍黄庭經九¶
　幽日月洞虚无¶
湔祓用神兵¶
　周亞夫傳兵事上神宻南史沈&KR0159;之傳文帝北侵&KR0159;之¶
　処分旬日内外整辦時皆謂神兵杜詩近賀中㒷主神¶
　兵動朔方¶
誰言黄沙磧¶
　張籍関山月云胡児夜度黄龍磧唐人出塞曲云黄沙¶
　直上白雲間¶
矢尽皷不鳴¶
<pb:KR4d0086_SBCK_007-3a>¶
李陵傳一日五十万矢皆尽夜半時擊鼔起士皷不鳴¶
至今門下士落涕爲荆卿¶
荆軻傳荆軻衛人也衛人謂之&KR0159;卿軻為燕太子丹使¶
秦左手把秦王之䄂而右手持匕首揕之秦王自引而¶
　起左右前殺軻此語為徐徳占也永楽之禍案实録乃¶
　元豊五年九月時山谷在太和与前萹不見征西徐尚¶
書同時作德占娶山谷&KR0025;妹潘子眞詩話云道輔少与¶
徐忠愍及山谷老人友善¶
别時燕辤屋草黄秋半分今来冬日至稍添刺繍文¶
　添一線見上史記貨殖傳刺繍文不如𠋣市門¶
百年幾㑹合美酒不屡醺犀牛可乞角窮士難薦論¶
　文選蜀都賦拔象歯戾犀角戾立結反拔犀之角擢象¶
<pb:KR4d0086_SBCK_007-3b>¶
　之齒見唐舒元輿傳山谷帖有戯荅宝勝云易拔蒼龍¶
角難叅宝勝禅語意与此同¶
排江&KR0294;瞰室¶
　楊雄解嘲髙明之家&KR0294;瞰其室¶
貫朽粟紅陳¶
　漢食貨志京師之錢累百鉅万貫朽而不可校太倉之¶
　粟陳陳相因紅腐而不可食¶
君行誰爲容¶
邹陽傳蟠木根柢輪囷离竒而為万乗噐者以左右先¶
為之容也¶
欵門定生嗔¶
漢宣紀欵塞来享注云叩塞門也退之詩剥剥啄啄有¶
<pb:KR4d0086_SBCK_007-4a>¶
客至門我不出應客去而嗔今言主人嗔也¶
諒无綈&KR0129;故¶
　史記范雎傳綈&KR0129;恋恋有故人之意¶
尽是白頭新¶
邹陽傳白頭如新傾蓋如故¶
天涯阿介老有鼻可揮斤¶
　阿介老疑是黄介字幾復元豊末為端州四㑹縣令山¶
　谷誌其墓前集和謝公定秋懷云四㑹有黄令斈古著¶
　勲多白頭對紅葉奈此揺落何雖懷斵鼻巧有斧且无¶
　柯与斵鼻可揮斤語意同阿介云者如晋人以王平子¶
　為阿平也斵鼻見上¶
赤豹&KR0018;文章¶
<pb:KR4d0086_SBCK_007-4b>¶
　楚詞乗赤豹兮&KR0025;文貍¶
歳晚智剞&KR1403;¶
　楚詞握剞劂而不用&KR0006;操規矩而无所施注剞劂刻&KR0866;¶
　刀也&KR1403;亦作劂退之詩先生閟窮巷未得窺剞劂上居¶
蟻切下音厥¶
渴飮南山霧¶
　見上¶
飢食西山蕨¶
　張翰傳与子採南山蕨見春菜詩注¶
封狐託脂澤¶
　封狐文豹見莊子等書离騒經又好射夫封狐注云封¶
　大也郭氏玄中記曰千歳之狐為&KR0075;婦百歳之狐為美¶
<pb:KR4d0086_SBCK_007-5a>¶
女白楽天古塚狐云狐假女妖害猶淺一朝一夕迷人¶
　眼女爲狐媚害即深日長月長溺人心¶
眉頰頗秀發¶
唐司空圖山居記云中條距虞卿百里亦猶人之秀發¶
　必見於眉宇之間¶
時時一罇酒¶
　老杜何時一罇酒¶
婆娑弄風月¶
　退之詩我今官閑得婆娑¶
猛虎𠋣山号強梁不敢前失身槛穽間搖尾乞人憐¶
　司馬迁書猛虎処深山百獸震恐及其在穽槛之中揺¶
　尾而求食積威約之漸也¶
<pb:KR4d0086_SBCK_007-5b>¶
男子要身在¶
　退之詩斈問藏之身身在則有餘史記魏豹䓁賛曰智¶
　略絶人獨患无身耳得攝尺寸之柄雲蒸龍変¶
万金自保全¶
　老拉王孫善保千金軀¶
雲黄雉兎伏霜鶻莫空拳¶
　杜詩霜鶻不空拳¶
生涯共七十去日良巳半¶
　山谷生於乙酉至庚申作邑太和時年三十六¶
短長相觖望¶
　漢盧綰傳羣臣觖望觖音决¶
面(一作向)尽酒可断大道体甚寛¶
<pb:KR4d0086_SBCK_007-6a>¶
　老子云大道甚夷而民好徑¶
窘束非逹&KR0026;¶
　賈&KR0105;傳鵩賦曰逹人大&KR0026;物亡不可又曰愚士繫俗僒¶
　&KR0002;囚抅¶
莫問夜如何¶
　詩庭燎夜如何其¶
醉從雞号旦¶
明駝思千里¶
　楊妃外傳貴妃私發明駝以瑞龍腦遺安禄山明駞者¶
　眼下有毛夜明日行五百里酉陽&KR0258;爼云古楽府木蘭¶
　萹願馳明駞千里足多誤作鳴駞駞卧腹不帖地屈足¶
　漏明則行千里¶
<pb:KR4d0086_SBCK_007-6b>¶
駑馬怯&KR0018;荷¶
　智度論云今以&KR0018;荷大法者比龍象¶
小人蠧詩書¶
　韓詩古史散左右詩書置後前豈殊蠧書䖝生死文字¶
　間¶
安楽北葱卧¶
　囯語人生安楽孰知其它¶
瓢空且乞飯¶
　渊明有乞食詩¶
兒寒教&KR0024;破¶
　山谷冩衲襖&KR0084;其略云&KR0024;破遮寒過一生豈問人言妙¶
　不妙¶
<pb:KR4d0086_SBCK_007-7a>¶
機巧主五兵¶
　周礼夏官司兵掌五兵五盾杜詩所歴厭機巧¶
百拙可用過¶
　傳灯録宣州栢巖明哲禅師傳薬山云跛跛挈挈百醜¶
　千拙且恁麽過時¶
　　　代書¶
阿熊去我時¶
　山谷有非熊墓銘云仲熊其名非熊其字先大夫之㓜¶
　子漢外戚傳竇廣徳曰姊去我西時与我訣傳舎中¶
秋暑削甘𤓰¶
　魏文帝与吳質書浮甘𤓰於清泉¶
离别日月除¶
<pb:KR4d0086_SBCK_007-7b>¶
　詩日月其除¶
蓮房倒箭靫¶
　靫箭室也¶
得書報平安肥字如栖鵶¶
　玉川子添丁詩忽来案上飜墨汁塗抹詩書如老鵶¶
汝才躍鈩金自必為鏌鎁¶
莊子大宗師萹今大冶鑄金金踊躍曰我且必為莫&KR0088;¶
　大冶必以為不祥之金¶
窮年抱新書¶
新書謂王氏經斈¶
挽條咀春葩¶
　退之進斈解含英咀華又詩云東野動驚俗天葩吐竒¶
<pb:KR4d0086_SBCK_007-8a>¶
芬¶
弄筆不能休¶
　文選典論云𫝊毅之於班固伯仲之間也而固小之與¶
弟超書曰武仲下筆不能自休¶
屈宋欲作衙¶
　唐杜審言傳常語人曰吾文章當傳屈宋作衙官¶
屈指推日星¶
　屈指計其日見陳湯傳¶
許身上雲霞¶
　杜詩許身一何愚墓銘云先大天以歳月日時參伍以¶
　暦象爲吉祥非熊亦自恃其命曰我生日在申辰在卯¶
　歳庚午天地令終冨貴¶
<pb:KR4d0086_SBCK_007-8b>¶
安知九天関虎豹守夜义¶
　虎豹九関見上盧仝詩云天門九重髙崔嵬淸空鑿出¶
　黄金堆夜义守門昼不啓夜半醮祭夜半開¶
視田操豚蹄持狹所欲奢¶
史記淳于髠傳臣從東方來見道傍有穰田者操一豚¶
　蹄酒一盖而祝曰甌窭滿㝤汙邪滿車五榖蕃熟穰穰¶
　滿家臣見其所持者狹而所欲者奢故𥬇之¶
文章六經来汗漫十牛車¶
　漢児寛傳大家牛車小家檐&KR0018;¶
譬如&KR0026;滄海細大極龍蝦¶
　退之鰐魚文云潮之州大海在其南鯨鵬之大蝦蟹之¶
　細無不容歸¶
<pb:KR4d0086_SBCK_007-9a>¶
古人以聖學未肯廢百家舊山木十圍齋堂緑隂遮紅稻¶
香盂飯¶
　維摩經化菩薩以滿鉢香飯與維摩詰¶
黃雞厭食鮭¶
　食鮭見上鮭魚也音鞋不在此韻疑是食蛙按圖經本¶
　草蛙有背作黄文者又云一名水雞¶
摩挲垂&KR0254;腹¶
　韓詩外傳魚之侈口垂&KR0254;者魚畏之凡言腹&KR0254;皆魚也¶
　獨王充論衡云堯&KR0002;腊舜&KR0002;腒桀紂之君垂&KR0254;尺餘¶
頗復讀書&KR0088;念汝齒壯矣無婦助烹茶父兄亦憐汝須児¶
牧犬豭¶
　左傳使卒出豭行出犬雞鮑明逺詩𠋣杖牧雞豚¶
<pb:KR4d0086_SBCK_007-9b>¶
且伐千章木¶
　漢貨殖傳木千章¶
贈行當馬檛¶
　見上¶
贏糧果後時¶
　史記李斯傳躍馬贏糧唯恐後時¶
定隨八月槎¶
　張華博物志云舊&KR0003;天河與海通近丗有人居海渚年¶
　年八月有浮槎去來不失期人有竒　立飛閣於槎上¶
　多齎粮乗槎而去十餘日中猶見星月日辰自後茫茫¶
　忽忽亦不斍晝夜十餘日奄至一處有城郭狀屋舎甚¶
　嚴遥望宫中多織婦見一丈夫牽牛渚次飲之牽牛人¶
<pb:KR4d0086_SBCK_007-10a>¶
驚問曰何由至此此人具&KR0003;来意并問此是何処荅曰¶
　君還至蜀郡訪𫿞君平則知之及㱕問君平對曰某年¶
　月日有客星犯牽牛𪧐計其年月正此人到天河時也¶
斍民在中林¶
集中字&KR0003;云弟仲堪温恭而文庭堅字之曰斍民¶
丁丁聞兎𦊨¶
　詩粛粛兎𦊨椓之丁丁又云粛粛兎𦊨施于中林¶
奉身甚和友幹父辦咄嗟¶
　易云幹父之蠱晋石崇傳為客作豆粥咄嗟便辦按文¶
　選曹子建詩自顧非金石咄唶令心悲注引&KR0003;文云咄¶
　叱也唶大呼也言人命在叱呼之間咄丁兀切唶子夜¶
　切漢末有此語至晋而訛爲咄嗟也¶
<pb:KR4d0086_SBCK_007-10b>¶
臺源吟松&KR0284;¶
　苐七卷有次韻十九叔䑓源詩云聞道䑓源境鉏荒三¶
　徑通¶
先生岸巾紗留客醉風月槃筯供柔嘉¶
　退之詩野&KR0188;拾新柔詩柔嘉維則此摘其字¶
仍工朱&KR0093;絃¶
　文選陸士行詩直如朱&KR0093;絃¶
洗心拂竒邪¶
　礼記𥙊義雖有竒邪而不治者則㣲矣¶
孤臣發楚調¶
　謂屈原楚詞¶
傾囯怨胡笳¶
<pb:KR4d0086_SBCK_007-11a>¶
　丗傳胡茄十八拍蔡琰所作傾囯見漢書李夫人傳¶
把茟斈周鼔¶
　鳯翔石鼔文丗傳周宣王時作¶
字形錐畫沙¶
　見上¶
詩書乃𪧐好¶
　渊明詩詩書敦𪧐好林園无俗情¶
不爲蓬生麻¶
　&KR0003;苑蓬生麻中不扶自直¶
元明祖師禅¶
　山谷兄大臨字元明¶
妙手發琵琶巳无冨貴心鼔吹一池蛙¶
<pb:KR4d0086_SBCK_007-11b>¶
　南史孔珪傳門庭之内草莱不剪中有蛙鳴或問之曰¶
　欲爲陳蕃乎荅曰我以此當两部鼔吹何必効蕃¶
天民服農圃頗復秋㰸賖¶
　周礼泉府歛市之不售貨之滯於民用者以其賈買之¶
　凡賖者祭祀无過旬日¶
下田督未耘入嶺按新畬¶
　周頌臣工云亦又何求如何新畬注云田二歳曰新三¶
　歳曰畬¶
悉力輸王賦至今困生涯¶
　莊子吾生也有涯¶
知命叔山徒¶
　莊子德充苻篇魯有兀者叔山无趾知命山谷弟名叔¶
<pb:KR4d0086_SBCK_007-12a>¶
　逹足蹇故以為喻¶
炉香𫿞佛花¶
　圜斍經云心花發明巳見上¶
唯思苾蒭園¶
　梵語比丘或曰苾蒭尊勝經号僧曰苾蒭此物草也而¶
　有五義一生不背日二冬夏常靑三体性柔軟四香&KR0148;¶
　逺騰五引蔓傍布爲佛徒弟亦然故以為名¶
脫冠著袈裟¶
　梵語袈裟此云不正色即壞色染衣也¶
起家望两季¶
　漢儒林傳孔氏有古文尚書孔安囯以今文讀之因以¶
　起其家¶
<pb:KR4d0086_SBCK_007-12b>¶
佩金蹋朝鞾嘉魚在南囯¶
　小雅南有嘉魚楽与賢也¶
宗廟薦鱨鯊¶
　小雅魚䴡美万物盛多可以告於神明矣魚䴡于罶鱨¶
鯊¶
我為万夫長¶
　書咸有一徳万夫之長可以&KR0026;政言為万户縣也¶
朝論不齒牙¶
　南史謝朓傳朓好&KR0324;人才曰士子声名未立應共&KR0324;成¶
　无惜齒牙余論退之詩顧我未肯置齒牙¶
刺頭簿領中蚤虱廢搔&KR1057;¶
　栁子厚詩中散虱空爬蓋用文選嵆康絶交書性復多¶
<pb:KR4d0086_SBCK_007-13a>¶
　蝨&KR1057;搔无巳而當裹以章服¶
丗累巳纒&KR0350;官箴昜疪瑕¶
　左傳㐮四年魏絳論和戎云昔周辛甲之為大史也命¶
　百官官箴王闕僖七年楚文王謂申侯曰子取予求不¶
　女疵瑕¶
何時煙雨裏驅羊入金華¶
　黄&KR0004;平牧羊金華山見上¶
遣奴迫王事不暇斈驚虵¶
　晋衛&KR0106;傳張伯英臨池斈書池水尽黒下茟必為楷則¶
　号怱怱不暇草書法書要録羲之自叙草書云疾&KR0002;驚¶
　虵之失道¶
　　　&KR0009;陳&KR0244;用¶
<pb:KR4d0086_SBCK_007-13b>¶
日月如驚鴻㱕燕不及社¶
　杜牧之㱕燕詩畫堂歌舞喧喧地社去社来人不看¶
清明氣妍暖亹亹向朱夏¶
　杜詩人生幾何春巳夏¶
輕衣頗宜人¶
　杜詩宜人独桂林又云踈快頗冝人¶
裘&KR0260;就椸架¶
　曲礼男女不同椸架¶
巳非紅紫時春事㱕桑柘空余車馬跡顛倒桃李下新晴¶
百鸟語各自有匹亜¶
　選詩春鸟飜南飛翩翩独翶翔悲声命儔匹哀鳴傷我¶
　膓¶
<pb:KR4d0086_SBCK_007-14a>¶
林中僕姑㱕苦遭拙婦罵¶
　見上¶
&KR0148;候使之然光隂促晨夜解甲号清風即有幽&KR0393;化¶
　言蝉也退之聮句化&KR0393;枯挶莖¶
朱墨本非工¶
　見上¶
王事少閑暇幸&KR0170;余波及¶
　左傳重耳云其波及晋囯者君之余也¶
治郡得黄覇¶
　黄覇傳及為相功名損於治郡时¶
巴鄰陳太丘¶
　后漢陳寔為太丘長¶
<pb:KR4d0086_SBCK_007-14b>¶
威徳可資借决事不遟疑敏手擘㤗華¶
　西京賦綴以二華巨靈贔屓髙掌逺蹠以流河曲厥跡¶
　尤存善曰古語云此本一山當河水遇之而曲行河之¶
　神以手擘開其上足蹋離其下中分為二以通河流手¶
　足之跡今尚在也¶
頗復集紅衣呼僚飲休假¶
　退之詩兩府変炎凉三年就休假¶
&KR0084;梁韻金石¶
　&KR0084;声繞梁見上¶
舞池委蘭麝&KR0009;我五字詩句法窺鮑(明逺)謝(靈運)亦歎簿¶
領劳行欲問田舎¶
　求田問舎見上¶
<pb:KR4d0086_SBCK_007-15a>¶
相期黄公壚¶
　晋王戎傳嘗經黄公酒壚下過頋謂后車客曰吾昔与¶
　嵆叔夜阮嗣宗酣暢於此自嵆阮云亡吾遂為時之所¶
　覊紲今日視之錐近邈&KR0002;山河¶
不異秦人炙¶
　孟子告子萹耆秦人之炙无以異於耆吾炙¶
我&KR0004;无廊廟¶
　王羲之傳吾素无廊廟¶
身願執耕稼今將荷鋤㱕區芋畦甘蔗¶
　文選蜀都賦𤓰疇芋區¶
&KR0026;君&KR0148;如虹¶
　礼記聘義君子於玉比徳焉氣如白虹天也¶
<pb:KR4d0086_SBCK_007-15b>¶
千軰可陵跨自當出懷壁往取連城價¶
　趙得和氏璧秦願以十五城昜之藺相如使従者衣褐¶
　懐璧㱕趙詳見相如傳¶
賜地買&KR0084;僮珠翠羅廣厦¶
　杜詩安得廣厦千万間¶
冨貴不相忘&KR0009;声相慰藉¶
　苟冨貴无相忘見陳勝傳界上亭長&KR0009;声謝我見趙廣¶
　漢傳所以慰薦走卒師古曰薦者㪯藉也見胡建傳所¶
　以慰藉之良厚見后漢隗囂傳¶
　　　奉送時中攝東曹獄&KR0122;¶
公退蒲團坐后亭¶
　詩羔羊自公退食傳灯録龍牙禅師傳師在翠微時問¶
<pb:KR4d0086_SBCK_007-16a>¶
如何是祖師意翠微曰與我過禅板来又問臨濟如何¶
　是祖師意臨濟曰與我過蒲團来¶
短日松風吟萬&KR0284;¶
　見上¶
黄葵紫菊委榛叢雪梅靚粧欲無對¶
　上林賦靚粧刻飾丗&KR0003;習鑿齒曰楽令無對於晋丗¶
遣&KR0016;相呼近酒樽¶
　文選魏文帝書今遣&KR0016;到鄴¶
言君曉皷前征斾蒼崖按轡虎豹號¶
　周亞夫傳天子廼按轡徐行¶
野水呼船風兩晦¶
　詩風雨如晦¶
<pb:KR4d0086_SBCK_007-16b>¶
昨日歸来有行色¶
　莊子盗跖篇車馬有行色¶
未曾從容解冠帶府中奪我同官良¶
　老杜送長孫侍御赴武威判官云奪我同官良飄飄按¶
　城堡¶
簡書趣行將数軰¶
　詩出車云豈不懷㱕畏此簡書¶
王事君今困馬鞍田園我亦思牛背¶
　晋王衍傳尔看吾目光乃在牛背上矣唐陸羽傳又使¶
　牧牛羽潜以竹畫牛背爲字¶
安得㱕舟載月明¶
　滿船空載月明㱕船子和尚偈也¶
<pb:KR4d0086_SBCK_007-17a>¶
盧鶿白鷗爲友生¶
　詩雖有凡弟不如友生¶
一身不是百年物五湖無边万里行欲招蓑笠同雲水念¶
君未可及吾盟¶
　春秋公及邾儀父盟於蔑¶
冨於春秋(西漢語也見上)貌突兀¶
　杜詩夜深殿突兀¶
睥睨滿世収功名¶
　睥睨視也左傳子産授兵登陴注陴城上睥睨也好功¶
　名者睨視一丗城上短垣亦於此睨視因以爲名¶
𠫵軍雖卑獄司命多由隂德至公&KR0056;¶
　于定囯傳我治獄多隂德¶
<pb:KR4d0086_SBCK_007-17b>¶
顉頥折額秦相囯¶
　楊雄解嘲云蔡澤山東之匹夫顉頥折額注顉曲也¶
不滿六尺齊晏嬰¶
　史記晏平仲嬰傳晏子長不滿六尺身相齊囯名顕諸¶
　侯¶
丈夫身在形骸外¶
　莊子德充符篇索我於形骸之外¶
俗眼那能致重輕¶
　　　次韻和答孔毅甫¶
鵬飛鯤化未即逍遥游¶
　見莊子第一篇¶
龍章鳯姿終作廣陵散¶
<pb:KR4d0086_SBCK_007-18a>¶
嵇康傳人以爲龍章鳯姿康將刑東市顧視日影索琴¶
弹之曰昔𡊮孝尼嘗從吾斈廣陵散吾毎靳固之廣陵¶
散於今絶矣¶
湓浦鑪边督数錢¶
　平仲字毅甫元祐入館時&KR0101;江州錢监按潯陽志廣寕¶
　监歳鑄錢二十万東坡帖云数日前孔毅甫見過此人¶
　錢监得替欲入京注擬中路思家而還後漢志童謡曰¶
　何間姹女工数錢¶
故人陸沉心可見¶
　莊子則陽篇方且与丗違而心不屑与之俱是陸沉者¶
　也¶
氣与神兵上斗牛¶
<pb:KR4d0086_SBCK_007-18b>¶
　神兵見上斗牛之間常有紫氣宝劔之精上徹於天耳¶
　詳見張華傳¶
詩如晴雪濯江漢¶
　孟子江漢以濯之¶
把詠公詩闔且開旁無知音面墻歎我今廢書迷簿領¶
　楽毅傳未嘗不廢書而泣¶
魚蠹筆鋒蛛網硯¶
　選詩五車摧筆鋒¶
六年囯子無寸功¶
　退之詩三年囯子師膓肚集藜莧李廣傳終无尺寸功¶
猶得江&KR0047;万家縣客来欲語誰与同令人熟寐觸屏風¶
　三囯&KR0249;輅傳嘗謂人曰吾与刘潁川兄弟語使人神思¶
<pb:KR4d0086_SBCK_007-19a>¶
清發自此之外殆白日欲寢矣漢陳万年傳子咸有異¶
材万年嘗病召咸教戒於&KR0451;下語至夜半咸睡頭觸屏¶
風¶
切食仰愧&KR0115;冥鴻¶
　楊子云鴻飛&KR0115;冥弋人何簒焉¶
少年所期如夢中江頭酒賤樽屡空¶
　孔融傳撙中酒不空¶
南山有田歳不逢¶
　漢楊惲傳其詩曰田彼南山蕪穢不治種豆一頃落而¶
　為萁人生行楽耳湏冨貴何時¶
相思夜半涕无&KR0025;¶
　檀弓上吾悪夫涕之无&KR0025;也¶
<pb:KR4d0086_SBCK_007-19b>¶
千金公亦費屠龍¶
　屠龍見上¶
　　　再用旧韻&KR0009;孔毅甫¶
鉴中之髮蒲桞望秋衰¶
　晋書顧恱之与簡文同年而髮早白帝問之曰松栢之¶
　姿經霜尤茂蒲桞常質望秋先零¶
眼中之人風雨俱星散¶
　杜詩青眼髙&KR0084;望吾子眼中之人吾老矣言熈豊門諸¶
　人皆斥逐三囯志姜維傳星散流离¶
往者話躰同青山徤者漂零不相見&KR0067;公楼上有詩人¶
　楼在江州¶
平生落茟㵼河漢¶
<pb:KR4d0086_SBCK_007-20a>¶
　莊子逍遥遊篇其言猶河漢而無極也¶
置驛勤来索我詩自&KR0003;中郎識元歎¶
　吳志顧雍傳雍字元歎呉郡呉人蔡伯喈避怨於呉雍¶
　從斈琴書江表傳云伯喈謂曰今以吾名與卿故雍與¶
　伯喈同名呉録曰雍字元歎言爲蔡雍所歎也¶
我方凍坐酒官曹爲公然薪炙冰硯¶
　西漢&KR0258;記以酒爲書滴以玊爲硯皆取其不冰¶
不解窮愁著一書¶
　見上¶
豈有文章名九縣¶
　漢光武賛九縣飈囬¶
奴星結桞送文窮¶
<pb:KR4d0086_SBCK_007-20b>¶
　退之送窮文云主人使奴星結桞作車¶
退𠋣北䆫睡松風太阿耿耿截㱕鴻¶
　張華傳雷煥掘豊城獄得一石函中有奴剱一曰龍泉¶
　一曰太阿退之詩利剱光耿耿¶
夜思龍泉號匣中斗柄垂天霜雨空獨鴈叫群雲萬重¶
退之詩一一叫群猿杜詩孤鴈不飲啄飛鳴聲念群誰¶
　憐一片影相失萬重雲¶
何時握手香爐峯¶
香爐峯&KR0674;江州¶
下看寒泉濯卧龍¶
　　　&KR0009;題安福李令適軒¶
　　　　安福縣𨽻吉州¶
<pb:KR4d0086_SBCK_007-21a>¶
琳宫接叢霄¶
　此軒當在道&KR0026;故云道人勤洒掃¶
渌水連翠微¶
　爾雅山未及上翠微¶
凼花露林薄¶
　甘泉賦列新夷於林薄¶
好鳥娛淸輝¶
　謝靈運詩淸輝能娯人游子淡忘㱕¶
道人勤洒掃令尹每忘㱕孝慈民父母虎去蝗退飛¶
　後漢劉昆傳守弘農虎北渡河卓茂傳時天下大蝗獨¶
　不入宻縣界魯恭傳郡囯螟傷稼犬牙縁界不入中牟¶
　左傳六蠲退飛¶
<pb:KR4d0086_SBCK_007-21b>¶
來恵僚友同¶
　小雅爾羊来思爾牧来思¶
&KR0084;舞醉紅衣定知與民楽¶
　孟子云與民同楽¶
吏瘦吾民肥¶
　唐韓休傳帝曰吾雖瘠天下肥矣¶
　　　&KR0009;題安福李令先春閣¶
宫殿繞風煙¶
　此句與前篇琳宫同意¶
江山壯城郭令君蓺桃李面春築飛閣春至最先知雨露¶
徧花薬¶
　渊明詩言息其廬花薬分列鮑明逺詩乳燕拾草蟲巢¶
<pb:KR4d0086_SBCK_007-22a>¶
　蜂拾花薬¶
是日勸農桑冰銷土膏作¶
　囯語周語云土乃脉發又曰士膏其動¶
弦歌出縣齋¶
　子之武城聞弦&KR0084;之聲見論語退之有縣齋讀書詩¶
裴回問民瘼¶
　後漢循吏傳序廣求民瘼¶
雞犬聲相聞¶
　莊子胠篋篇鄰邑相望雞狗之聲相聞老子亦云¶
嬰此簿領&KR0350;¶
　簿領見上¶
安得携手嬉烹茶煨鴨脚¶
<pb:KR4d0086_SBCK_007-22b>¶
　歐陽公和梅聖俞鴨脚子詩絳囊因入貢銀杏貴中州¶
　　　和孫公善李仲同金櫻餌唱酬二首¶
人生欲長存日月不肯遲百年風吹過忽成甘蔗滓¶
　寒山子詩更足三十年還如甘蔗滓¶
傳聞上丗士烹餌草木滋千秋垂緑髮¶
　李賀詩緑𩯭少年金&KR0107;客緑髮見上¶
每恨不同時¶
　司馬相如傳朕獨不得與此人同時哉¶
李侯好方術¶
　方術見下注¶
肘後探神竒¶
　莊子臭腐化爲神竒南史陶洪景傳著肘後方¶
<pb:KR4d0086_SBCK_007-23a>¶
金櫻出皇墳¶
　本草金櫻子味酸澁乆服令人耐寒輕身方術多用云¶
　是今之刺棃子色黄有刺本草序云丗所傳曰神農氏¶
　本草三卷尚書序云伏犧神農黄帝之書謂之三墳¶
刺橐覽霜枝寒䆫司火候古鼎凍膠飴¶
　内則&KR0037;栗飴蜜釋文飴餳也圗經本草云金櫻子蜀中¶
　人熬作煎¶
&KR0004;嘗不可口¶
　見上¶
醇酒和味宜¶
　和味宜見前第三卷石耳詩芥薑作辛和味宜注¶
至今身七十孺子色不衰¶
<pb:KR4d0086_SBCK_007-23b>¶
　莊子逹生篇单豹行年七十而猶有嬰兒之色¶
田中按耘鉏孫息親抱持却𥬇鄰舎公未老須杖藜¶
　見上¶
假守冨春公¶
　漢南粤王傳誅秦所置吏以其黨爲守假注云令爲郡¶
　縣之職或守或假弟三卷有上&KR0096;郡孫丞議詩即此人¶
　也廬陵比缺守孫攝州事¶
秋毫聽民詞夙夜臨公廳㱕卧酸體肢¶
　枚乗七發云恣支體之安桞子厚讀書詩云欠伸展肢¶
　體¶
李侯来饋薬¶
　論語康子饋薬¶
<pb:KR4d0086_SBCK_007-24a>¶
期以十日知¶
　史記扁鵲傳長桑君出懷中薬予扁鵲曰飲是以上池¶
　之水三十日當知物矣古方書云以知爲度未知再服¶
深中護靈根¶
　黄庭經玉池淸水&KR0517;靈根¶
金鏁祕玉&KR1630;¶
黄庭經玉&KR1630;金籥常完堅¶
不須許斧子辛勤采玉芝¶
　真誥英夫人吟云有心許斧子言當采玉芝芝草不必¶
　得汝亦不能来汝来當可得芝草與汝食許斧子許玉¶
　斧也一本作五芝天台山賦云五芝含秀而晨敷見文¶
選¶
<pb:KR4d0086_SBCK_007-24b>¶
我方困徤訟撾翁爭一錐¶
魏武紀第五伯魚三娶孤女謂之撾婦翁此&KR0933;其字争¶
　錐見左傳昭六年錐刀之末將尽争之注云錐刀末喻¶
　小事¶
不能鳴弦坐頗似巫馬期¶
　韓詩外傳子賤治单父弹鳴琴身不下堂而单父治巫¶
　馬期以星出以星入日夜不処以身親之而单父亦治¶
　巫馬期問於子賤子賤曰我任人子任力任人者佚任¶
　力者勞亦見&KR0003;𫟍¶
敢乞刀圭餘¶
　本草序例云刀圭者十分方寸七之一准如梧桐子大¶
　也退之詩云乞取刀圭救病身¶
<pb:KR4d0086_SBCK_007-25a>¶
㱕和夘飲巵儻令&KR0104;民病從此得囯醫¶
　晋語云上醫醫囯¶
　　　&KR0009;題安福李令爱竹堂¶
淵明喜種菊¶
　見陶潜詩集¶
子猷喜種竹¶
　晋王徽之字子猷&KR0009;居空宅便令種竹曰何可一日無¶
　此君邪¶
託物雖自殊心期俱不俗¶
　文選任彦昇詩中道遇心期¶
千載得李侯異丗等風流¶
　風流見第一卷荅張沙河詩注¶
<pb:KR4d0086_SBCK_007-25b>¶
爲官恐是陶彭澤爱竹最知王子猷寒䆫對酒聽雨雪夏¶
簟烹茶卧風月小僧知令不凡材¶
　老杜鷹詩金眸玉𤓰不凡材¶
自掃竹根培老節冨貴於我如浮雲¶
　見論語¶
安可一日無此君¶
　見上¶
人言爱竹有何好此中難爲俗人道¶
　晋孟嘉傳&KR0074;温問嘉酒有何好而卿嗜之嘉曰公未得¶
　酒中趣耳司馬迁任安書曰此可爲智者道難爲俗人¶
言也¶
我於此物更不踈一官窘束何由到¶
<pb:KR4d0086_SBCK_007-26a>¶
　賈&KR0105;賦僒&KR0002;囚拘文選呉都賦&KR0919;籠　束退之詩人生¶
　如此自可楽豈必局束爲人鞿¶
　　　二月二日曉夢㑹於庐陵西斎作寄陳適用¶
燕寢著炉香¶
　韋&KR0171;州詩燕寢凝清香¶
愔愔閑䆫闥¶
　左傳祈招之愔愔注云安和皃¶
因到郡城東𥬇談西斎月行楽未渠央¶
　詩庭燎夜未央注夜未渠央渠音遽¶
苦遭晴鳩聒¶
杜詩苦遭此物聒孰謂吾庐幽¶
江郡梅李白士女嬉城闕¶
<pb:KR4d0086_SBCK_007-26b>¶
鄭囯風在城闕兮¶
聞道潘河陽滿城花秀發¶
潘岳為河陽令樹桃李花人号曰河陽一縣花庾信集¶
中有春賦云河陽一縣併是花金谷&KR0025;來滿園樹文選¶
蜀都賦君平王褒曄曄而秀發¶
頗留載酒車¶
楊雄傳時有好事者載酒肴&KR0025;游斈¶
共醉生麈襪¶
　文選洛神賦凌波微歩羅襪生麈¶
想見舞余姿風枝斜蠆髮¶
詩都人士云彼君子女卷髮如蠆¶
鄙夫不㪯酒春亊亦可恱¶
<pb:KR4d0086_SBCK_007-27a>¶
老杜北征詩幽事亦可恱¶
雨足肥&KR0818;芝沙暄饒笋蕨海牛壓風簾¶
　見上¶
野飯薫僧鉢¶
　維摩經以滿鉢香飯普薫毗耶城¶
飽食愧公家曽無助毫末&KR0134;塩惟新令王欲惸獨活¶
　尚書無虐惸獨¶
此&KR0022;淡食傖¶
　賈&KR0105;傳囯制搶攘注搶音傖吳人罵楚人曰傖傖攘乱¶
　皃也音仕庚切晉周處傳處子玘將卒謂子勰曰殺我¶
　者諸傖子能復之乃吾子也呉人謂中州人曰傖故云¶
　耳南史宋孝武狎侮群臣各有称目桞元景桓護之並¶
<pb:KR4d0086_SBCK_007-27b>¶
北人而王玄謨獨受老傖之目南史杜坦曰臣本中華¶
髙族直以南渡不早便以傖荒見隔丗&KR0003;雅量門云昨¶
　有一傖父来&KR0009;亭中注云晉陽秋曰吴人以中州人爲¶
傖桞子厚詩我今誤落千萬山身同傖人不思還以上¶
所&KR0003;不同故具列之山谷豫章人也而詆吉州人爲傖¶
盖取傖荒之義無分於南北也&KR0134;塩巳見前詩盖官塩¶
　不售而抑配焉婉其詞曰&KR0134;耳¶
儉陋深刺骨¶
漢杜周傳内深次骨¶
公囷積丘山賈豎但圭撮¶
漢律曆志量多少者不失圭撮注四圭曰撮三指撮之¶
也又曰六十四&KR0112;爲圭撮倉括反¶
<pb:KR4d0086_SBCK_007-28a>¶
縣官恩乳哺¶
　縣官見上南史梁宗室始㒷王憺傳行荆州事人&KR0084;曰¶
　始㒷王人之爹赴人急如水火何時復來哺乳我荆土¶
　方言謂父爲爹徒我反¶
下吏用鞭撻政恐利一源¶
　隂符經云絶利一源用師十倍¶
未塞兎三窟¶
　𢧐囯策馮諼爲孟嘗君収債於薛燒劵而還孟嘗君不¶
　恱後就囯於薛老㓜迎於道孟嘗君乃喜馮諼曰狡兎¶
　三窟免其死耳今君有一未得高枕而卧請復鑿二窟¶
　云云謂孟嘗君曰三窟巳成請君髙枕矣晉王衍傳以¶
　弟澄爲荆州族弟　爲青州因謂曰荆州有江漢之固¶
<pb:KR4d0086_SBCK_007-28b>¶
　青州有輔海之險卿二人在外而吾留此足爲三窟矣¶
　盖舉馮諼語也¶
寄聲賢令尹何道&KR0024;黥刖¶
　莊子太宗師篇息我黥而&KR0024;我劓¶
從來無斫桑¶
　班固賔戲斫桑心計於無垠注云史記勾踐用范蠡計¶
　然斫計然之名也漢書桑弘羊以心計爲侍中¶
顧影愧簮笏¶
　退之詩峨峨進賢冠耿耿水蒼佩服章豈不好不與德¶
　相對顧影听其声頳顔汗漸背¶
何顔殿課上解綬行采葛¶
　漢児寛傳寛迁左内史以&KR0018;租課殿當免民聞當免皆¶
<pb:KR4d0086_SBCK_007-29a>¶
　恐失之大家牛車小家擔&KR0018;輸租繦属課更以最上王¶
　囯風采葛懼䜛也¶
　　　次韻周德夫經行不相見之詩¶
春風𠋣樽俎緑髮少年時¶
　緑髪見上¶
酒贍大如斗¶
　蜀志姜維膽大如斗¶
當時淮海知醉眼槩九州何嘗識&KR0104;悲看雲飛翰墨¶
　老杜詩明日看雲還杖藜¶
秀句詠蛛&KR0093;¶
　杜詩最傳秀句寰區滿¶
楽如同隊魚¶
<pb:KR4d0086_SBCK_007-29b>¶
　退之詩少小聚嬉戲不殊同隊魚¶
游泳清水湄波濤倐相失歳月秣馬馳¶
　李斯傳時乎時乎贏粮躍馬唯恐後時¶
客亊走京洛郷貢趍礼闈艱難思一臂¶
　唐薛元超傳帝幸東都留輔太子曰朕留卿&KR0002;失一臂¶
講斈抱群疑¶
　易睽卦群疑亡也¶
邂逅無因得¶
　詩邂逅相遇適我願兮¶
君居天&KR0047;陲誰言井厎坐¶
　後漢馬援傳子陽井厎蛙也韓文坐井&KR0026;天¶
忽枉故人詩清如秋露蝉¶
<pb:KR4d0086_SBCK_007-30a>¶
李白詩白&KR0002;白鷺鮮清如清唳蝉¶
髙栁噫衰遲¶
　大塊噫氣見上注子虚賦榜人&KR0084;声流喝郭璞曰言悲¶
　嘶也一介切退之聮句云騰口甚蝉喝又云蝉煩鳴轉¶
　喝意喝音義同¶
感歎各頭白民生竟自癡¶
　晋王述排其子坦之曰汝竟癡&KR0088;見本傳¶
過門不我見寕復論前期¶
　文選沈休文詩平生少年日分手昜前期注謂春秋冨¶
　前期非逺分手之際輕而易之及年衰則&KR2897;别今過門¶
　不相見豈論此&KR0088;¶
杯酒良&KR2897;必况望功名垂吉守郷丈人政成犬生𣯛¶
<pb:KR4d0086_SBCK_007-30b>¶
　後漢岑熈爲魏郡太守人&KR0084;曰狗卧不驚足下生𣯛¶
緑栁隂鈴閤¶
　晋羊祜傳祜都督荆州諸軍亊鈴閤之下侍衛不過十¶
　数人¶
紅蓮媚官池¶
　老杜有官池春鴈詩媚字盖用謝霊運詩緑篠媚清漣¶
　又云孤屿媚中川山谷多用此字¶
開軒納日月¶
　見上¶
髙㑹无使譏琵琶二十四¶
　此後又有詩言庐陵郡燕游&KR0009;郡僚云今夕傳杯定何¶
　処應无二十四琵琶當是言吉州官妓琵琶之数如東¶
<pb:KR4d0086_SBCK_007-31a>¶
　坡云琵琶一秣四十絃也¶
明粧百&KR0016;隨¶
　鮑明逺詩明粧帶綺羅退之詩浄濯明粧有所奉頋我¶
　未肯寘齒牙¶
爲公置楽飮&KR0138;可慰路岐¶
　列子岐路又有岐焉詩言分携也¶
矧公妙顧曲¶
　周瑜傳曲有誤周郎頋取同姓也¶
調𥬇才不覊¶
　玉䑓新詠馮子都詩調𥬇酒家胡鄒陽傳不覊之士司¶
　馬迁傳僕少&KR0018;不覊之才¶
幕中佳少年多欲從汝嬉人事喜乖捂¶
<pb:KR4d0086_SBCK_007-31b>¶
　渊明集人事好乖㑹當語離班固賔戲乖忤而不可通¶
曽莫把一巵朝雲髙唐&KR0026;¶
　髙唐賦㐮王望髙唐之&KR0026;又云妾在巫山之陽髙唐之¶
　阻旦爲朝雲暮爲行雨¶
客枕勞夢思¶
　杜詩雲雨荒䑓豈夢思¶
主翁悲琴瑟¶
　周與&KR0123;守同郷不知官於何郡主翁盖指其郡將以悼¶
　亡不聽音楽也¶
生僧見蛾眉¶
　杜詩生憎栁絮白於綿¶
君亦晩坎坷¶
<pb:KR4d0086_SBCK_007-32a>¶
楚辝七諌云年旣過半百兮愁轗軻而滯留古詩坎軻¶
　常苦辛¶
有句怨棄遺¶
　退之詩頻蒙怨句刺棄遺¶
夜光暗投人¶
　見上¶
所向蒙詆嗤相思秋日黄西嶺含半規¶
　謝靈運詩逺峯隠半規¶
老矣失少味尚能詩酒爲𢙣解扁舟下何年復来兹&KR0009;声¶
緩行李¶
　鮑明逺詩願尓篤行李此反其意¶
激箭无由追¶
<pb:KR4d0086_SBCK_007-32b>¶
　賈&KR0105;𫝊矢激則逺白楽天詩年光同激箭¶
　　　&KR0009;傅君𠋣同年¶
有情清江水東下投豫章故人江上居不&KR0009;書一行¶
　杜詩相看過半百不&KR0009;一行書¶
相思對明月談𥬇如淸光向風長歎息孤鴈起寒塘¶
　杜詩鳥影度寒塘¶
傾冩&KR0650;結懷¶
　楚辝遭沉濁而汙穢兮獨&KR0650;結其誰語¶
因之東南翔¶
　文選休上人詩桂水日千里因之平生懷太白嘗用此¶
　語&KR0009;魯中二子云裂素冩逺意因之汶陽川¶
姑氏有淑質幽林蘭静芳願因奉箕箒¶
<pb:KR4d0086_SBCK_007-33a>¶
　漢髙紀願爲箕箒妾¶
蘋藻羞蒸嘗¶
　采蘋采藻見詩召南凡祀如殺而嘗閉蟄而烝見左傳¶
念君方策名¶
　退之感二鳥賦况萊名於薦書¶
要津邁騰驤¶
　選詩何不策髙足先據要路津西京賦乃奮翅而騰驤¶
　杜詩此豈有意仍騰驤¶
引車入里門¶
　万石君傳諸子入里門趍至家¶
&KR0026;者塞路傍¶
　玉䑓新詠詩云兄弟兩三人中子爲侍郎五日一来㱕¶
<pb:KR4d0086_SBCK_007-33b>¶
道上自生光黄金絡馬頭&KR0129;者滿路傍¶
邕邕求匹好羔鴈委潘楊¶
詩邕邕鳴鴈注邕邕鴈声和也納采用鴈文選潘安仁¶
作楊武仲誄云潘楊之穆有自来矣¶
顧惟蓬茅陋¶
礼記儒行篳門圭竇蓬户甕牖¶
豈能屈東床¶
見上¶
眷言南鳴鴈七子伊在桑¶
曹囯風鳴鳩在桑其子七&KR0006;¶
幸縁一日雅結好永不忘¶
谷永傳无一日之雅左右之介¶
<pb:KR4d0086_SBCK_007-34a>¶
　　　次韻章禹直魏道輔贈荅之詩¶
我老倦多故心期馬少游¶
　渊明詩實欣心期方從我游後漢馬援傳援謂官屬曰¶
　吾弟少游常哀吾慷&KR0099;多大志曰士生一丗但取衣食¶
　才足乘下澤車御欵叚馬爲郡&KR0122;吏守墳墓郷里称善¶
　人斯可矣¶
願爲春眠&KR0345;吐&KR0093;自綢繆¶
　詩綢繆束薪¶
翩翩魏公子¶
　史記平原君翩翩濁丗之佳公子也¶
閱丗無全牛¶
　莊子庖丁解牛三年之後未嘗見全牛也¶
<pb:KR4d0086_SBCK_007-34b>¶
吹嘘皷萬物¶
&KR0003;卦云動万物者莫疾乎雷撓万物者莫疾乎風¶
領䄂傾九流¶
晋裴秀傳時人爲之語曰後進領䄂有裴秀後漢班固¶
傳博貫載籍九流百家之言無不窮究注云九流謂道¶
　儒墨名法隂陽農&KR0258;縱横¶
昨來懷白璧往撼西諸侯¶
史記藺相如奉璧入秦使其從者衣&KR0260;懷其璧亡㱕退¶
　之王適墓誌云聞金吾李將軍年少喜士可撼乃&KR1074;門¶
　告曰天下竒男子王適願見將軍白事¶
中丞文武將¶
　徐德占自布衣爲中書户房習斈公事召對除太子中¶
<pb:KR4d0086_SBCK_007-35a>¶
　允館閣較勘&KR0096;監察御史裏行拜中丞致永洛之敗巳¶
　見上注¶
良非衛霍侔¶
　靑去病¶
誓開河源地畫作禹貢州壯士&KR0162;軀死¶
　文選曹子建詩&KR0162;軀遠從戎¶
鯨鯢尚吞舟¶
　莊子吞舟之魚蕩而失水則蟻能苦之左傳宣十二取¶
　其鯨鯢而封之¶
客心無一寸¶
　老杜心折此時無一寸¶
草食隨百&KR0104;¶
<pb:KR4d0086_SBCK_007-35b>¶
　木食草衣見傳燈録¶
故人道舊語¶
　漢髙祖紀諸母故人日楽飲極&KR0172;道舊故爲𥬇楽¶
末路非前籌¶
　鄒陽傳至其晚節末路張良傳請借前箸籌之¶
重来&KR0364;王閣¶
　閣在洪州德占洪州人今爲隆興府¶
楓葉上江秋章子飽經術賦行如曹劉¶
　曹植子建劉楨公幹¶
太斈得虚名¶
　文選古詩南箕北有斗牽牛不&KR0018;軛良無磬石固虚名¶
　復何益¶
<pb:KR4d0086_SBCK_007-36a>¶
&KR0096;勢殊未尤禍機發尤妄¶
　易无妄之灾禍機見上¶
對吏抵搶頭¶
　司馬迁書見獄吏則頭搶地¶
遇逢椎皷赦帝澤萬&KR0022;休¶
　退之詩昨日州前椎大皷嗣皇継聖登䕫皐赦書一日¶
　行萬里罪從大辟皆除死¶
章江三年拘解裝買莫愁¶
　文選馬賦輟駕回慮息徒解裝退之詩解裝具盤筵唐¶
　書楽志曰莫愁楽者出於石城楽石城有女子名莫愁¶
　善&KR0084;謡¶
䴡&KR0078;泣又悔¶
<pb:KR4d0086_SBCK_007-36b>¶
　見上¶
生故難豫謀邂逅識靣晚困窮理相収夜語倒樽酒參旌¶
偃風旒¶
文選景福殿賦叄旗九旒從風飄掦注云参三也旗上¶
　畫日月星今言夜語見星耳¶
两公但取醉古今共髙丘¶
取醉見上漢楊惲傳古與今如一丘之貉注云言同𩔖¶
也¶
　　　次韻道輔双嶺見&KR0009;三疊¶
明如九井璜¶
見上¶
美如三危露¶
<pb:KR4d0086_SBCK_007-37a>¶
　吕氏春秋水之美者三危之露崑崙之井¶
正&KR0026;魏公孫¶
　魏證也¶
今來功名誤¶
　杜詩従來禦魑魅多&KR0013;才名誤¶
兒時漢南栁揺客傷歳暮時不与我謀¶
　論語日月逝矣歳不我与¶
羲和促天歩¶
　离騷經云吾令羲和弭莭&KR0006;望崦嵫而勿迫注云羲和¶
　日御也詩云天歩艱難¶
生涯魚吹沫¶
莊子大宗師萹泉涸魚相与処於陸相呴以&KR0668;相濡以¶
<pb:KR4d0086_SBCK_007-37b>¶
沫不如相忘於江湖¶
文彩豹藏霧¶
列女傳陶荅子妻曰南山有玄豹霧兩七日而不下食¶
欲以澤其毛而成文章也文選謝玄暉詩雖无玄豹姿¶
終隱南山霧¶
人言壷中老渠但未得&KR0208;¶
晋孟嘉傳公未得酒中&KR0208;耳¶
飲酒入壷中茫然失巾屦¶
后漢費長房傳市有老翁賣薬挂一壷市罷輒跳入壷¶
中唯長房覩之因往奉酒脯翁与俱入壷中唯見玉堂¶
𫿞䴡旨酒甘肴共飲畢而出老杜詩松下丈人巾屦同¶
偶坐似是商山翁¶
<pb:KR4d0086_SBCK_007-38a>¶
時不与我謀今君向何処蓮塘倒箭靫¶
　此卷有代書一萹亦云蓮房倒箭靫¶
桂影凉(一作落)霜兎平生知音地地下无尺素¶
　楽府詩云中有尺素書¶
十夜九作夢虜乗驚沙度¶
　李華弔古𢧐&KR0163;文驚沙入面又云河冰夜度¶
時不与我謀征西枕戈去¶
　自平生知音地至此皆言徐徳占也晋刘琨傳吾枕戈¶
　待旦志梟逆虜¶
　　　次韻道輔旅懐見&KR0009;¶
歳華其將晚霜葉不可風¶
　孟子王曰有寒疾不可以風此借使漢韓安囯傳草木¶
<pb:KR4d0086_SBCK_007-38b>¶
　經霜者不可以風過¶
生理魚乞水¶
　轍中鮒魚見上¶
歸心鳥飛空風塵化衣黒¶
　陸士行詩京洛多風塵素衣化為緇謝玄暉詩誰能乆¶
　京洛緇塵染素衣皆見文選¶
旅𪧐夢裙紅¶
　退之詩孤游懐耿介旅𪧐夢婉娩又云不解文字飲唯¶
能醉紅裙¶
人言家无壁¶
　司馬相如家徒四壁立¶
自𠋣茟有鋒¶
<pb:KR4d0086_SBCK_007-39a>¶
　退之詩題詩尚𠋣筆鋒勁盖用鮑明逺詩两說窮舌端¶
　五車催筆鋒¶
轉蓬且半歳¶
　曹子建詩轉蓬离本根飄飄隨長風歩里客談云古人¶
　多用轉蓬不知何物外祖林公使遼見蓬花枝葉相属¶
　團栾在地遇風即轉問之云轉蓬也¶
交臂各衰翁¶
　莊子吾終身与汝交一臂而失之¶
扁舟去日逺明月与君同¶
　文選月賦美人邁&KR0006;音塵闕鬲千里兮共明月¶
露晞百年駛¶
　詩湛湛露斯匪陽不晞言人生如朝露也駛音史疾也¶
<pb:KR4d0086_SBCK_007-39b>¶
　圎斍經雲駛月運¶
麟𫉬万亊窮¶
　春秋絶筆於𫉬麟¶
裝懐酒澹(菼)淡¶
　琰二字元注也上林賦云隨風澹淡与波揺蕩師古曰¶
　澹大覧反淡音琰北山移文云牒訴倥偬裝其懐¶
塞意霧空濛諸公尚无恙¶
　賈誼書六七貴人皆无恙¶
不見陳元龍¶
　此語亦指徐德占按魏志陳登字元龍許汜曰陳元龍¶
　湖海之士豪氣不除¶
　　　&KR0009;余干徐隠甫¶
<pb:KR4d0086_SBCK_007-40a>¶
　　　　余干縣屬饒州¶
江行吾邅回¶
　楚詞邅吾道兮洞庭又云固邅囘而不息¶
風水■索米¶
　東方朔傳无令但索長安米¶
相逢解人頥¶
　匡行傳匡&KR0003;時解人頥¶
豪士徐孺子¶
　后漢徐穉字孺子¶
鸕鷀葭葦間煑茗當酌醴¶
　詩以御賔客且以酌醴¶
夜船餉蒸鵝白髮厭甘㫖¶
<pb:KR4d0086_SBCK_007-40b>¶
　礼記内則慈以旨甘¶
東江始分風¶
　庐山廟有神分風送客舟見神仙傳¶
苔網饋百紙¶
　后漢蔡倫傳造意用樹膚麻頭及敝布魚網以為&KR0083;¶
遣兵夜賦詩月冷石齒齒¶
　退之羅池廟碑桂樹團團&KR0006;白石齒齒¶
别來星環天¶
　左傳㐮九年是謂一終一星終也注歳星十二歳一周¶
　天¶
再見艶桃李¶
　退之詩偶逢明月曜桃李選詩艶陽桃李莭¶
<pb:KR4d0086_SBCK_007-41a>¶
&KR0009;声良勞勤¶
　第三卷荅宗汝爲詩&KR0009;声甚勞苦即良勞勤也趙廣漢¶
　傳&KR0009;声謝我張耳傳勞苦如平生&KR0172;師古曰勞苦相劳¶
　問其勤苦也¶
報我缼双鯉¶
　並見上¶
但聞佳邑政杻械生&KR0818;耳¶
　蓮經普門品云或囚禁枷鎻手足&KR0013;杻械¶
頗聞延諸儒破訟作詩礼頋予白下邑¶
　山谷先有詩黄綬今爲白下令自注云太和縣古白下¶
　按寰宇記太和漢爲庐𨹧縣地隋改爲太和唐貞元三¶
　年移帰白下驛西置即今理也¶
<pb:KR4d0086_SBCK_007-41b>¶
庭聚雨前蟻¶
李義山詩閙&KR0002;雨前蟻多於秋後蝇義山以言洞庭魚¶
　山谷以言縣庭人聚¶
珥筆通文章錐刀争未巳¶
　珥筆之民詳見第三卷注錐刀見此卷上注¶
&KR0004;無得民具¶
　周礼太宰一曰牧以地得民二曰長以貴得民言得民¶
者九¶
名實正尓尓¶
　尓尓魏晋間語也崔琰傳生女耳耳阮咸傳&KR0147;復耳耳¶
願間庖丁方江湖天到水遥知解千牛¶
庖丁解牛見上¶
<pb:KR4d0086_SBCK_007-42a>¶
䄂手𥬇血指¶
　退之𥙊栁子厚云不善為斵血指汗顔巧匠旁&KR0026;縮手¶
　䄂間¶
書来倘垂教改事&KR0025;此始¶
　左傳宣十二年不泯其社稷使改亊君退之詩君其務¶
　貰過我亦請改亊¶
　　　次韻秋郊晩望¶
通同一指馬¶
　莊子斉物萹以指喻指之非指不&KR0002;以非指喻指之非¶
　指也以馬喻馬之非馬不&KR0002;以非馬喻馬之非馬也天¶
　地一指也万物一馬也¶
心解廢耳目短生行長謝¶
<pb:KR4d0086_SBCK_007-42b>¶
　文運謝霊運詩短生旅長丗¶
黄落看草木¶
　漢武秋風詞秋風起&KR0006;白雲飛草木黄落&KR0006;鴈&KR0047;飛見¶
武帝故亊月令季秋之月草木黄落¶
无懐丗不知有酒客可速¶
　昜蒙不速之客来¶
誰能&KR0350;詩書¶
　用老杜身猶&KR0350;禅寂之意¶
閉門抱覊独披&KR0109;臨江皐¶
　宋玉風賦王乃披襟當之¶
万&KR0284;發空谷風力斜鴈行山光森雨足¶
　選詩森森散雨足杜詩雨声先巳風散足尽西靡¶
<pb:KR4d0086_SBCK_007-43a>¶
壁&KR0393;先知寒機織日夜促¶
　尓雅蟋蟀蛬注云促織也¶
居人思行人裘&KR0260;誰結束¶
　文選古詩何爲自結束¶
行人喜㱕来邂逅天從欲¶
　左傳人之所欲天必從之¶
可柰甑生塵¶
　後漢范丹傳甑中生塵范史雲¶
嚴霜凍杞菊¶
　陸亀&KR0170;有杞菊賦¶
　　　八月十四日夜刀坑口對月奉&KR0009;王子難子聞適¶
　　　用¶
<pb:KR4d0086_SBCK_007-43b>¶
　　　　元注云聞郡中数月未嘗有燕游¶
去年對月廬陵郡¶
　吉州曰庐陵郡治庐陵縣¶
醉留&KR0084;舞蹋金沙¶
　老杜陪王使君晦日泛江詩云有徑金沙軟無人碧草¶
芳¶
今年今夕千峰下新磨古鑒動菱花¶
　魏武帝有菱花鏡趙飛燕外傳有七出菱花鏡一奩史¶
　信詩鏡失菱花影&KR0107;除&KR0077;月梁¶
寒藤老木&KR0013;光景&KR0055;山大澤皆龍虵¶
　左傳㐮二十一年&KR0055;山大澤實生龍虵杜詩深山大澤¶
　龍虵逺春寒野隂風景暮¶
<pb:KR4d0086_SBCK_007-44a>¶
西風爲我奏萬&KR0284;落葉起舞驚棲鴉遥憐城中二三友風¶
流慣醉玉&KR0107;斜¶
　退之詩金&KR0107;半醉座添春¶
今夕傳杯定何処¶
　老杜詩舊日重陽日傳杯不放杯¶
應無二十四琵琶¶
　見上¶
　　　贈王環中¶
丹霞不蹋長安道¶
　傳燈録丹霞天然禅師&KR0004;習儒斈將入長安應舉方𪧐¶
　逆旅偶一禅客問曰仁者何往曰選官去客曰選官何¶
如選佛遂直造江西見馬大師¶
<pb:KR4d0086_SBCK_007-44b>¶
生涯䔥條破席㡌囊中収得劫&KR0004;鈴¶
　宝積經云善順菩薩得劫&KR0004;時閻浮金鈴於四衢中髙¶
聲言此舎衛中誰最貧窮當以此鈴而施與時有耆舊¶
　最勝長者云我於此城最爲貧窮可施於我菩薩云汝¶
非貧者有波斯匿王最爲貧者而施與之今齎此鈴願¶
以相奉復&KR0003;偈言&KR0002;人多貪求積財無厭足如是狂乱¶
者名爲最貧人王聞斯語内懷慙愧曰仁者汝雖善&KR0134;¶
我猶未信爲汝自&KR0003;爲有證乎荅曰汝不聞&KR0088;如来至¶
真等正斍當證大王是貧窮人王言我願相與往見如¶
来於是善順菩薩&KR0003;偈遥請如来從地涌出尓時丗尊¶
告言六王當知或有於法善順貧窮王當冨貴或有於¶
法王爲貧窮善順冨貴所以者何身登王位於丗自在¶
<pb:KR4d0086_SBCK_007-45a>¶
王爲冨貴善順貧窮勤持&KR0394;行楽持尸羅善順冨貴王¶
爲貧窮¶
夜静月明獅子吼¶
傳燈録釋迦牟尼佛生兠率天分手指天地作師子吼¶
聲¶
那伽定後一爐香¶
　譯梵曰那伽此云龍也¶
牛没馬回&KR0026;六道¶
　牛頭没馬頭回曹溪鏡裏絶塵埃山谷喜書此偈傳燈¶
　録宝誌十讃云輪廻六道不停結¶
𦒿域㱕来日未西一鉏識尽婆娑草¶
　髙僧傳耆域天竺人神竒任性迹行不常且善醫見(本/傳)¶
<pb:KR4d0086_SBCK_007-45b>¶
　　　戲和于寺丞乞王醇老米¶
君不見公車待詔老詼諧幾年索米長安街¶
謂東方朔並見上¶
君不見杜陵白頭在同谷夜提長鑱掘黄獨¶
老杜集云乾元中寓居同谷縣作&KR0084;七首其一云長鑱¶
長鑱白术柄我生託子以爲命黄獨無苗山雪盛短衣¶
数挽不掩脛山谷云往時儒者不解黄獨義改爲黄精¶
斈者承之以予考之盖黄獨是也本草赭魁&KR0079;白皮黄¶
巴漢人蒸食之江東謂之土芋江西謂之士𡖉蒸煮食¶
之𩔖芋魁¶
文人古来例寒餓安得野&KR0345;成蠒天雨粟¶
漢光武紀野&KR0345;成蠒&KR0013;於山阜史記天雨粟&KR0017;夜哭¶
<pb:KR4d0086_SBCK_007-46a>¶
王家圭田登幾斛¶
　孟子卿以下必有圭田圭田五十畒¶
于家買桂炊白玉¶
　&KR0171;秦曰使臣食玉炊桂見𢧐囯策山谷前集又有詩云¶
　薪桂炊白玉¶
　　　贈朱方李道人¶
顴骨横穿夀門過年比数珠剰三顆¶
　傳灯録趙州&KR0025;諗禅師傳俗夀一百二十歳嘗有人問¶
　師年多少師云一穿数珠数不足¶
橫吹鉄笛如怒雷囯&KR0004;旧人唯有我¶
　刘禹錫与&KR0084;者米嘉荣云旧人唯有米嘉荣¶
　　　戯題曽処善尉厅二首¶
<pb:KR4d0086_SBCK_007-46b>¶
雞塒啄鴈如鴐鵝¶
　詩雞栖于塒子虚賦弋白鵠連鴐鵝¶
万里天衢且一波宫錦絡衫弓石八与人同狀不同科¶
　論語為力不同科¶
　　　右超然䑓¶
茅茨中安一&KR0451;寂¶
　退之送張道士云臣有膽与&KR0148;不能死茅茨維摩經¶
　摩詰即以神力空其室内唯置一床以疾而卧¶
天女元非丗間色道人今日八関齋¶
　南史𡊮粲傳宋孝武即位迁侍中文帝諱日群臣並於¶
　中㒷寺八関齋中食竟粲别与黄門郎張淹更進魚&KR0079;¶
　食何尚之宻以白孝武並免官南史又云呉㒷有項羽¶
<pb:KR4d0086_SBCK_007-47a>¶
神太守到必須祀以跪下牛李安人不与又於厅上設¶
八関齋俄而牛死道人山谷自謂也按釋氏書戒有八¶
　一不殺二不偷盗三不邪婬四不妄語五不飲酒六不¶
坐髙廣大牀七不着花鬘瓔珞不用香油塗身熏衣八¶
　不自&KR0084;舞不得輒往𦗟不過中食此八戒名八関齋戒¶
関者閉也森也¶
莫散花来染衣裓¶
　天女散花見维摩經裓古得切衣前襟也弥陀經曰西¶
　方垩衆以衣裓盛花奉諸佛¶
　　　　右不動菴¶
　　　&KR0009;上髙李令懐道¶
　　　　上髙𨽻筠州¶
<pb:KR4d0086_SBCK_007-47b>¶
李侯湖海士¶
　魏志陳登傳元龍湖海之士¶
𤓰葛附婚友¶
　晋王導傳相与有𤓰葛書盤庚至于婚友¶
平生各轉蓬¶
　轉蓬見上¶
未曾接樽酒¶
　司馬迁报任安書云未嘗衘杯酒接殷勤之&KR0172;¶
&KR0009;声維劳勤¶
　見上¶
江路常永乆莭物居然秋¶
　莊子山木篇居然不免於患¶
<pb:KR4d0086_SBCK_007-48a>¶
蛻䖝悲髙栁¶
　謂蝉也¶
傳聞闢斈館皷士薦豚韭¶
　礼内則豚春用韭秋用蓼¶
能使珥筆黔¶
　黔謂黔首也史記秦紀更名民曰黔首珥筆見上¶
稍知忠信有¶
　論語十室之邑必有忠信¶
驕虎縮𤓰距詩礼開戸牖事勝感&KR0022;人¶
　渊明感二踈云餘荣何足頋事勝感行人¶
伐山謀不朽¶
　漢地理志以漁獵山伐爲業左傳㐮二十四年春穆叔¶
<pb:KR4d0086_SBCK_007-48b>¶
　如晋范宣子逆之問焉曰古人有言曰死而不朽何謂¶
　也穆叔曰鲁有先大夫曰臧文仲旣没其言立其是之¶
　謂乎豹聞之太上有立德其次有立功其次有立言雖¶
　乆不廢此之謂不朽¶
武功筆如椽¶
　晋王珉傳夢人以大筆如椽与之¶
文字爛瓊&KR0380;謂予有書癖¶
瓊&KR0380;書癖見第一卷注¶
摹篆冩科斗不珍金石刻要我一揮肘安知乃児戲¶
　漢周亞夫傳郷者覇上&KR0068;門如児戲耳¶
敢傳万丗後摩拂㓜婦篇¶
　後漢蔡邕題曹娥碑云黄絹㓜婦外孫虀臼¶
<pb:KR4d0086_SBCK_007-49a>¶
慙非換鵝手¶
　見王羲之傳¶
公其勤勞來¶
　小雅鴻鴈万民離散而能勞來還定安集之¶
嘉政民父母不用琢蒼崖豊碑在人口¶
　礼公室視豊碑詩意謂姓&KR0171;人作碑山谷爲書末章言¶
　但能勞來安定則民事之如父母所謂道上行人口似¶
　碑无用此也¶
　　　謝文灝元豊上文藁¶
虎豹文章非一斑¶
　見上¶
乳雉五色蜃胎寒¶
<pb:KR4d0086_SBCK_007-49b>¶
　書山龍華䖝䟽云華䖝雉也雉五色象草華也楊雄賦¶
　剖明月之珠胎呉都賦蚌蛤珠胎尔雅蚌&KR0877;漿注蚌即¶
　蜃也¶
天生材器各有用¶
　太白將進酒云天生我材必有用千金散尽還復來¶
相如名独重太山¶
藺相如傳退而譲頗名重太山¶
風流小謝宣城後¶
　南斉書云謝朓字玄暉轉中書郎出爲宣城太守而&KR0047;¶
　史不載太白宣州謝朓楼餞别詩蓬萊文章建安骨中¶
　間小謝又清發¶
少年如春膽如斗¶
<pb:KR4d0086_SBCK_007-50a>¶
　見上¶
&KR0073;陵書藁公不朽¶
　永&KR0073;乃神宗陵¶
持心鉄石要長乆¶
　魏武帝令長史王必曰忠能勤亊心如鉄石囯之良吏¶
　也¶
　　　讀方言¶
　　　　楊雄著此書名曰輶軒使者絶代語釋别囯方¶
　　　　言其荅刘歆書云成帝時天下上計孝廉及内¶
　　　　郡衛卒㑹者雄常把三寸弱翰賫油素四尺以¶
　　　　問其異方語㱕即以鈆擿次之於槧云云¶
八月棃&KR0037;紅¶
<pb:KR4d0086_SBCK_007-50b>¶
　杜詩庭前八月棃&KR0037;熟¶
繞墻風自落江南風雨餘末斍衣衾薄壁䖝&KR0104;寒來催婦¶
織衣(去声)著¶
　斫音二字元注也¶
荒畦杞菊花猶用充羮臛¶
　招䰟云露雞臛觹注云有菜曰羮无菜曰臛斉民要術¶
　有羮臛法一門大率以肉作羮臛耳促織杞菊見上¶
連日无酒飮令人風味𢙣頗似楊子雲家貧官落魄¶
　楊雄傳何爲官之拓落也&KR1073;食其傳家貧落魄魄音薄¶
忽開輶軒書澁讀勞輔齶虚堂漏刻間九土可領略¶
　宋玉登徒子賦云少曽逺逰周覧九土李善曰九土九¶
　州之土也¶
<pb:KR4d0086_SBCK_007-51a>¶
願多載酒人喜我識字愽¶
渊明詩云子雲性嗜酒家貧无由得時頼好亊人載醪¶
祛所惑觴來為之尽是諮无不塞¶
設心更自𥬇欲過屠門嚼¶
文選曹子建書過屠門而大嚼雖不得&KR0079;貴且快意注¶
　云&KR0074;子新論人聞長安楽則出門向西而𥬇知&KR0079;味羙¶
對屠門而大嚼¶
徃時抱經綸待價一丘壑¶
　論語云待價見語班固叙傳漁釣於一壑栖遲於一丘¶
　一丘¶
卜師非熊羆¶
　史記齊太公丗家云吕尚以漁釣干周西伯西伯將出¶
<pb:KR4d0086_SBCK_007-51b>¶
　獵卜之曰所𫉬非龍非鱺非虎非羆所𫉬伯王之輔西¶
伯獵果遇太公立為師¶
夢相解靡索¶
書髙宗夢得&KR0003;㑭以形旁求于天下&KR0003;築傳岩之野惟¶
肖爰立作相䟽曰皇甫謐云髙宗夢天賜賢人胥靡之¶
衣使百工冩其形旁求于天下果見築岩者胥靡其衣¶
帯索執役于虞&KR0593;之間¶
所欲吾未奢¶
史記淳于髠傳所欲者奢¶
倘使耕可穫¶
楊子法言耕不穫獵不享耕穫乎¶
今年羙牟麥㕑饌豐餅拓¶
<pb:KR4d0086_SBCK_007-52a>¶
歐陽公㱕田録湯餅唐人謂之不托今俗謂之餺飥矣¶
束晳餅賦有饅頭薄持起溲牢九惟饅頭至今存余¶
曉何物¶
摩莎腹中書妥知非糟粕¶
丗&KR0003;郝𨺚曬腹中書莊子所讀者古人之糟粕巳見上¶
注此萹言索寞无酒因讀方言願多有好事者載酒肴¶
来問竒字因得大嚼耳古者固有抱經綸之術而隠於¶
築釣後爲師爲相我則異於此所望不奢也&KR0002;使麥田¶
豐而冨湯餅足矣¶
山谷外集詩注卷之七¶
<pb:KR4d0086_SBCK_007-52b>¶
