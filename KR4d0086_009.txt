# -*- mode: mandoku-view; -*-
#+TITLE: 山谷外集詩註
#+DATE: 2015-09-12 00:26:47.573743
#+PROPERTY: ID KR4d0086
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB08n0647-009山谷外集詩註-卷九.
<pb:KR4d0086_SBCK_009-1a>¶
山谷外集詩注卷第九¶
　　　題落星寺四首¶
　　　　四詩非同時作後人𩔖聚於此故詩語有重複¶
　　　　不可指其歳月¶
星宫游空何時落¶
　寰宇記落星石在江州廬山東周廻一百五歩髙丈許¶
着地亦化爲寳坊¶
華嚴合論云安立寳坊集諸天人落星寺在彭蠡湖中¶
詩人昼吟山入座醉客夜愕江撼牀蜂房各自開牖戸¶
　魏志管輅射覆卦成曰家室倒縣門戸衆多此蠭窠也¶
蟻穴或夢封侯王¶
　用異聞集淳于棼夢入大槐安囯事見上注¶
<pb:KR4d0086_SBCK_009-1b>¶
不知靑雲梯幾級¶
　文選謝靈運詩共登靑雲梯¶
更借痩藤㝷上方(見上)¶
岩岩正俗先生廬¶
　後漢郡囯志廬江郡㝷陽注云釋慧逺廬山記曰㝷陽¶
　南濵宫亭湖有匡俗先生者岀殷周之際隠遁潜居時¶
　人謂其所止爲仙人之廬而命焉匡俗字君平潯陽記¶
　匡俗先生廬在德化縣南三十里¶
其下宫亭水所都¶
　荆州記宫亭即彭蠡澤也¶
北辰九関隔雲雨¶
　尓雅北極謂之北辰九関見楚詞¶
<pb:KR4d0086_SBCK_009-2a>¶
南極一星在江湖¶
　杜詩南極一星朝北斗¶
相粘蠔山作居室¶
　蠔相粘爲山見上注¶
竅鑿混沌無完膚¶
　莊子應帝王篇儵與忽謀報渾沌之德曰人皆有七竅¶
　以視聽食息此獨無有甞試鑿之日鑿一竅七日而渾¶
　沌死¶
萬皷舂撞夜濤湧¶
　退之瀧吏詩險惡不可狀船石相舂撞¶
&KR0784;龍莫睡夫明珠¶
　見上¶
<pb:KR4d0086_SBCK_009-2b>¶
落星開士深結屋¶
　楞𫿞經云并其同伴十六開士杜詩獨在深崖結茅屋¶
龍閣老翁來賦詩¶
　元注云寺僧擇隆作宴坐小軒爲落星之勝處龍閣老¶
　翁當謂李公擇公擇南康軍建昌人廬山亦在南康境¶
　内必有賦詠按元祐三年八月丙子御史中丞李常充¶
　龍圗直斈士其賦詩當在此前而山谷詩當在元祐以¶
後作¶
小雨藏山客坐乆¶
莊子大宗師篇藏舟於壑藏山於澤¶
長江接天帆到遟宴寢清香與丗隔¶
韋應物詩宴寢凝清香¶
<pb:KR4d0086_SBCK_009-3a>¶
畫圖妙絶(一作絶筆)無人知¶
　元注云僧隆畫甚冨而寒山拾得畫最妙¶
蜂房各自開户牗處處煑茶藤一枝¶
北風吹倒落星寺吾與伯倫俱醉眠¶
　晋劉伶字伯倫以况劉道純¶
螟蛉蜾蠃但癡坐¶
　劉伶酒德頌云二豪侍側焉如蜾蠃之與螟蛉¶
夜寒&KR0047;北斗垂天¶
　元注云戯題落星寺壁時與劉道純俱在¶
　　　玉京軒¶
　　　　元注云玉京山在爐峯下落星寺僧開軒對之¶
蒼山其下白玉京五城十二楼¶
<pb:KR4d0086_SBCK_009-3b>¶
　史記封禅書方士有言黄帝時爲五城十二楼以候神¶
　人命曰迎年太白詩云天上白玉京十二楼五城¶
欎儀結鄰常杲杲¶
　黄庭經云欎儀結鄰善相保注云欎儀奔日之仙結鄰¶
　奔月之仙¶
紫雲黄霧鏁玄関¶
　文選王簡栖碑云玄関幽鍵¶
雷驅不祥電揮掃¶
　韓文鬼神守護兮呵禁不祥杜詩去秋群胡反不得無¶
　電掃¶
上有千年來㱕之白鶴¶
　續搜神記遼東華表柱有鶴歌曰有鳥有鳥丁令威去¶
<pb:KR4d0086_SBCK_009-4a>¶
　家千歳今來㱕城郭猶是人民非何不斈仙冢纍纍¶
下有萬丗不凋之瑶草¶
　江淹香爐峯詩瑶草正翕赩注云玉芝也老杜詩方期¶
　拾瑶草¶
野僧雲卧對開軒¶
　杜詩雲卧衣裳冷¶
一鉢安巢&KR0002;飛鳥¶
　傳燈録有道吾和尚一鉢歌¶
北風卷沙過夜䆫枕底鯨波撼蓬島¶
　太白詩白波連山倒蓬壺又云海鯨東蹙百川囬¶
箇中即是地行仙但使心閑自難老¶
　楞𫿞經第八卷有十仙種名地行仙其一也¶
<pb:KR4d0086_SBCK_009-4b>¶
　　　過致政屯田劉公隱廬¶
　　　　劉煥字凝之筠州人㪯進士爲潁上令以剛直¶
　　　　不屈棄官家于廬山之陽時年五十歐陽公爲¶
　　　　作廬山髙崇寕元年山谷自荆南經岳鄂㱕洪¶
　　　　之分寕遂往𡊮州萍郷省其兄元明見於萍郷¶
　　　　㕔壁記還至江州與其家相會此詩當是自萍¶
　　　　郷往江州經塗所作蓋凝之家於南康軍也題¶
　　　　落星寺四詩必有同此時作者¶
兒時拜公牀¶
　後漢馬援傳甞有疾梁松來候之獨拜牀下又龐公傳¶
　注諸葛孔明毎至德公家獨拜牀下¶
眼碧眉紫煙¶
<pb:KR4d0086_SBCK_009-5a>¶
　祖庭事苑&KR0004;祖逹磨眼有紺青之色故称祖曰碧眼¶
&KR0213;前架茅茨妒香坐僧禅女奴煑甖粟石盆㵼機泉¶
　退之聮句云機㫪潺湲力莊子天地篇鑿木爲機後重¶
　前&KR0127;挈水若抽其名爲槹¶
今来掃門巷¶
　杜詩三年門巷空¶
竹門翁蛻蝉¶
　退之謝自然詩入門无所見冠屦同蝉蛻¶
堂空列五老¶
　寰宇記云五老峯在庐山東髙崖突出如五人相逐羅¶
　列之狀¶
勝氣失江山石盆爛黄土茅齋薪壞椽女奴爲民妻¶
<pb:KR4d0086_SBCK_009-5b>¶
蒿里園¶
　漢武五子傳廣陵厉王歌曰蒿里召&KR0006;郭門閱注云死¶
　人里也¶
當年𥬇語地華屋轉朱欄¶
　曹子建詩生存華屋処¶
課児種松子傘盖上參天¶
　文選曹子建詩荆&KR0068;上叅天¶
&KR0300;䇿数去日木行天𠕅環¶
　尚書考靈耀云歳星木精也歳星十二歳一周天自児¶
　時拜公寐至是二十四年矣¶
先生古人風鉄膽石肺肝¶
　皮日休称宋廣平鉄腸石心見日休桃花付序文選曹¶
<pb:KR4d0086_SBCK_009-6a>¶
　子建三良詩哀哉傷肺肝¶
眼前不可意壯日掛其冠解衣庐君峯¶
　按丗&KR0003;言逺公在庐山事引豫章旧志曰庐俗字君孝¶
　本姓匡夏禹苗裔野王助漢定天下野王亡軍中漢封¶
　俗鄢　男食邑於兹印曰庐君故丗謂庐山又引逺法¶
　師庐山記有匡俗先生庐云云見下注¶
洗耳瀑布源¶
　莊子堯譲天下於許由巢父聞之而洗其耳李白庐山¶
　瀑布詩云日照香妒生紫㷑遥㸔瀑布掛長川飛流直¶
　下三千尺疑是銀河落九天¶
霧豹藏文章驚丗時一斑¶
　注見上¶
<pb:KR4d0086_SBCK_009-6b>¶
衆人&KR0004;昜之乆逺乃見難¶
　退之荅李翶書及之而後知履之而後難耳¶
憶昔子政在爲翁数解顔¶
刘向字子政次比道原也道原名恕凝之子列子云老¶
啇始一解顏而𥬇¶
五兵森武庫¶
晋杜預傳號曰杜武庫言其無所不有也道原愽斈強¶
　記裴楷傳目鍾㑹云如&KR0026;武庫森森但見矛㦸在前¶
河漢落舌端¶
莊子第一篇肩吾問於連叔曰吾聞言於接輿吾驚怖¶
其言猶河漢而无極也韓詩外篇君子避三端避文士¶
之筆端避武士之鋒端避辯士之舌端¶
<pb:KR4d0086_SBCK_009-7a>¶
王陽巳冨貴塵冠不肯彈¶
　漢書王吉字子陽與貢禹爲友丗稱王陽在位貢禹弹¶
　冠道原與王介甫有舊介甫欲引道原修三司條例辝¶
　不就因言冝恢張尭舜之道不應以財利爲先介甫不¶
　能用亦未之怒也及吕誨得罪知鄧州道原見介甫曰¶
　公所以致人言盖亦有所未思因爲條陳所更法令不¶
　合衆心者冝復其舊則議論自息介甫怒遂與之絶道¶
　原以親老遂告歸&KR0047;康乞監酒稅以就飬¶
呻吟刋十史凡例墨新乾¶
　道原著十國紀年四十二卷杜預春秋經傳集觧序云¶
　其𤼵凡以言例皆經國之常制又云修丘明之傳以釋¶
　經經之條貫必出於傳傳之義例揔歸諸凡老杜八哀¶
<pb:KR4d0086_SBCK_009-7b>¶
　詩贈李邕云各滿深望還森然起凡例¶
&KR0800;木忽拱把¶
　莊子人間世云宋有荆氏者冝楸栢桑其拱把而上者¶
　求狙猴之杙者斬之宰木見上¶
相望風隧寒¶
　左傳隠元年頴考叔曰&KR0002;闕地及泉隧而相見其誰曰¶
　不然注云隧&KR0002;今延道¶
百楹書萬卷少子似翁賢¶
　少子謂道純也¶
　　　題杜槃澗叟&KR0115;鴻亭¶
　　　　按詩中語亭在廬山¶
少陵杜鴻漸頗薫知見香¶
<pb:KR4d0086_SBCK_009-8a>¶
唐杜鴻漸傳以宰相兼成都尹性畏法無他逺畧而溺¶
　浮啚道畏殺戮釋氏書有解脫知見香¶
風流有諸孫結屋庐山陽藉交游俠窟獵少年場¶
漢㳺俠傳郭解以驅藉友報&KR0311;尹賞傳安所求子死&KR0074;¶
　東少年場¶
光恠驚鄰里収身反摧藏¶
　退之詩収身歸關東期不到死迷選詩扶風歌云抱𦞃¶
　獨摧藏¶
江湖拍天流¶
　退之詩海&KR0148;昏昏水拍天¶
羅網盖稻梁安能衎衎飽¶
　昜漸卦飲食衎衎不素飽也¶
<pb:KR4d0086_SBCK_009-8b>¶
遂欲&KR0115;冥翔¶
　鴻鴈&KR0115;&KR0115;見上¶
畏影走萬里不如就隂凉¶
　莊子漁父篇人有畏影惡跡而去之走者㪯足愈数而¶
　跡愈多走愈疾而影不離身不知處隂以休影愚甚矣¶
亭東亭西渺煙水稲田衲子交行李¶
　稲田衲見上又按僧祗律云佛住王舎城帝釋石窟前¶
　経行見稲田畦畔分明語阿難言過去諸佛衣相如是¶
　從今依此作衣相王摩詰詩乞飯從香積裁衣斈水田¶
古靈庵下𠋣寒藤莫向明䆫鑚故&KR0083;¶
　古靈禅師云鑚他故&KR0083;見上注¶
　　　宫亭湖¶
<pb:KR4d0086_SBCK_009-9a>¶
　　　　㝷陽志江州德化縣東四十五里有彭蠡湖荆¶
　　　　州記曰宮亭湖即彭蠡澤又謂之彭澤匯澤¶
左手作圎右手方¶
　史記龜策傳人雖賢不能左畫方右畫圎韓非子功名¶
　篇右手畫圎左手畫方不能兩成北史儒林傳劉炫少¶
　以聦敏見&KR0091;強記愽識莫與爲儔左畫圎右畫方口誦¶
　目数耳聽二事同㪯无所遺失¶
丗人機敏便可爾一風分送&KR0047;北舟斟酌&KR0017;神冝有此江¶
津留同済僧它日求我於宫亭吁嗟人盖自有口獨爲栾¶
公不㪯酒¶
　神仙傳曰時廬山廟有神於帳中與人言語飲酒能令¶
　宫亭湖中分風船行者㪯帆相逢栾巴未到数日廟有¶
<pb:KR4d0086_SBCK_009-9b>¶
神不復作聲髙僧傳安清字丗髙自言前身巳經出家¶
　有一同斈多嗔髙與訣云卿命過當受惡形我&KR0002;得道¶
　必當相度靈帝末行過宫亭湖廟廟甚靈能分風送客¶
　商旅三十餘船奉牲求福乃降祝曰船有沙門可呼上¶
　髙入廟請神岀形乃岀大蟒頭不知尾之長短髙向之¶
　胡語蟒悲淚如雨須&KR0119;還隠後人於山西澤中見一死¶
　蟒頭尾数里今潯陽郡虵村名曰虵岡山兩事相𩔖故¶
　摘其大㮣两存之¶
栾公千歳湖冥冥白茅縮酒巫送迎¶
　左傳爾貢包茅不入王𥙊不供無以縮酒¶
朱&KR1650;皂盖來託𪧐¶
　杜詩東藩駐皂盖後漢輿服志中二千石二千石皆皂¶
<pb:KR4d0086_SBCK_009-10a>¶
蓋朱兩&KR1650;¶
不聽靈吾專此屋雄鴨去隨鷗鳥飛¶
　㝷陽記曰周訪與商人共入宫亭廟𪧐明起如厠見一¶
　白頭翁訪逐之化爲雄鴨還船欲煑之商人争奪遂飛¶
　去¶
老巫莫歌望翁㱕貝闕珠宫開水府¶
　九歌云紫貝闕兮珠宮靈何爲兮水中文選海賦水府¶
　之内極&KR0055;之處¶
雨棟風簾豈來處平生來往湖上舟一官四十巳包羞¶
　山谷自言平生來往於此故經行詩難辨其歳月惟一¶
　官四十粗可考見山谷生於乙酉至元豊七年甲子恰¶
　四十歳時移監德平鎮易比卦六三包羞¶
<pb:KR4d0086_SBCK_009-10b>¶
靈君如願倘可乞¶
　録異傳廬陵歐明從賈客道經彭澤湖每以舟中所有¶
　投湖中後忽見一人來候明云靑洪君感君前後有礼¶
　故要君必有重遺君勿取獨求如願爾明見靑洪君求¶
　如願使逐明去如願者青洪君婢也明將㱕所願&KR0186;得¶
　数十年大冨¶
収此桑榆老故丘¶
　後漢馮異傳云失之東隅収之桑榆¶
　　　泊大孤山作¶
　　　　元注云庚申十二月作庚申盖元豊三年也是¶
　　　　年赴太和有&KR0009;李公擇詩序云元豊庚申得邑¶
　　　　太和此詩當在宫亭湖詩之前大孤山在德化¶
<pb:KR4d0086_SBCK_009-11a>¶
　　　　縣東四十五里大江中¶
匯澤爲彭蠡¶
　書禹貢東匯澤爲彭蠡¶
其容化鯤鵬¶
　見莊子第一篇¶
中流擢寒山正色且無朋¶
　莊子天之蒼蒼其色正&KR0088;詩椒聊碩大無朋退之詩汝¶
　豈無朋匹¶
其下蛟龍卧宫譙珠貝層¶
　屈原九歌紫貝闕兮珠宫譙城也見上¶
朝雲與莫雨何處㑹髙陵¶
　髙唐賦旦爲朝雲莫爲行雨¶
<pb:KR4d0086_SBCK_009-11b>¶
不見凌波韈¶
　洛神賦凌波微歩羅韈生塵¶
靚粧照澄凝¶
　上林賦靚粧刻飾退之詩凝澄閟隂嘼¶
空餘血食地猨嘯枯楠藤髙帆駕天來¶
　退之詩髙浪駕天輸不尽¶
落葉聚秋蠅幽明異禮楽忠信豈其慿風波浩平陸何况¶
非履氷¶
　詩如履薄氷¶
安得曠逹士霜晴甞一登¶
　老杜登慈恩寺塔詩自非曠士懷登慈翻百&KR0104;¶
　　　貴池¶
<pb:KR4d0086_SBCK_009-12a>¶
　　　　貴池池州所治縣也元注云池人祀昭明爲郭¶
　　　　西九郎時新覆大舟水死者十二人以爲神之¶
　　　　威也¶
橫雲&KR0004;沫&KR0238;¶
　盧仝月蝕詩云&KR0004;旣猶朦朧旣乆如抹&KR0238;¶
爛漫南紀黑¶
　詩滔滔江漢南國之紀老杜八哀詩相國生南紀¶
不見九華峰如與親友隔¶
　池州青陽縣有九華山太白改九子山爲九華山聮句¶
　其序云青陽縣南有九子山山髙數十丈上有九峰按¶
　圖徴名無所依據予乃削其舊號加以九華之目¶
憶當秋景明九老對几席何曽閉蓬䆫卧聽寒雨滴不食¶
<pb:KR4d0086_SBCK_009-12b>¶
貴池魚喜㝷昭明宅¶
　寰宇記貴池在縣北七里按顧野王輿地志云梁昭明¶
　太子食此魚美遂立名焉¶
筆硯䑕行塵¶
　丗&KR0003;晋簡文爲撫軍時所坐床上塵不聽拂見䑕行迹¶
　視以爲佳¶
芝菌生銅鬲¶
　史記蔡澤傳遇奪釡鬲於塗郭璞曰鼎曲脚音歴詩意¶
　謂無祀賽也¶
思成佳句夢貽我錦數尺¶
　江淹夢人索錦見上注¶
属者浪吞舟¶
<pb:KR4d0086_SBCK_009-13a>¶
漢李㝷傳屬者頗有変注云近時也莊子云吞舟之魚¶
　退之詩黒沙白浪相吞屠¶
風雹更附益¶
　論語而附益之¶
老翁哭婦兒相將難再得¶
　漢外戚傳佳人難再得此摘其字¶
存亡如日月薄蝕行道失流俗暗本原謂神吐其食¶
　左傳僖五年&KR0002;晋取虞而明德以薦馨香神其吐之乎¶
神理倘有私丘禱乆以黙¶
　見論語¶
　　　大雷口阻風(庚寅)¶
　　　　按同安志大雷口屬舒州望江縣去縣三十里¶
<pb:KR4d0086_SBCK_009-13b>¶
號艣下滄江避風大雷口天與水模糊¶
　杜詩子章髑髅血模糊摘此二字¶
不復知地厚¶
　杜詩坡陁因地厚¶
誰家上江船¶
　杜詩百丈誰家上水船¶
狂追雪山走孤村無十室¶
　杜詩孤村春水生論語十室之邑¶
旅飯困三韭¶
　見上¶
黄蘆麋鹿場¶
　𡺳風東山云町疃鹿場¶
<pb:KR4d0086_SBCK_009-14a>¶
此地廣千肘¶
　譯梵云二尺成一肘四肘成一弓¶
得离多文章¶
　當謂雉也¶
肯顧魚貫桞¶
　石皷文云其魚維何維鱮與鯉何以貫之維楊與栁¶
莽蒼天物悲¶
　莊子適莽蒼者三飡而反音義云莽蒼皆平上二音¶
彫弓故在手鹿鳴猶念群¶
　小雅&KR0687;&KR0687;鹿鳴食野之苹注云鹿得萍&KR0687;&KR0687;然鳴而相¶
　呼家語夫子云関睢興於鳥而君子美之取其雌雄之¶
　有别鹿鳴興於獸而君子大之取其得食而相呼¶
<pb:KR4d0086_SBCK_009-14b>¶
雉媒竟賣友¶
　文選潘安仁射雉賦序云習媒翳之事注曰媒者少飬¶
　雉子至長狎人能招引野雉也賣友見漢書酈啇傳賛¶
　曰當孝文時天下以酈&KR0009;爲賣友夫賣友者謂見利而¶
　忘義也&KR0002;&KR0009;父爲功臣而又執劫雖摧吕禄以安社稷¶
　&KR0105;存君親可也¶
啇人萬斛船挂席上牛斗¶
　杜詩挂席上南斗¶
横笛𠋣柁樓¶
　晋王廙𠋣柁樓長嘯神氣甚逸¶
波深蒼龍吼失水不能神¶
　楚詞神龍失水而陸居爲螻蟻之所裁退之三星行嗟¶
<pb:KR4d0086_SBCK_009-15a>¶
　汝牛與斗汝獨不能神¶
伐葭作城守¶
　漢髙祖紀閉城城守注謂守其城也龍之自衛亦&KR0002;守¶
　城焉¶
欲&KR0009;大雷書¶
　鮑明遠文集中有登大雷岸與妹書即此地也太白秋¶
　浦寄内云結荷見水𪧐却&KR0009;大雷書¶
往問長干婦¶
　古樂府有長干曲李太白有四首其間云十四爲君婦¶
　羞顔未嘗開文選呉都賦長干延属注云江東謂崗間¶
　爲干池州𨽻江東¶
何當楫迎汝¶
<pb:KR4d0086_SBCK_009-15b>¶
　玉臺新詠王獻之桃葉歌桃華復桃葉渡江不用楫但¶
　渡無所苦我自迎接汝一作楫迎汝¶
秦淮緑如酒¶
　杜牧詩煙籠寒水月籠沙夜泊秦淮&KR0009;酒家劉禹錫詩¶
　淮水東邊舊時月夜深還過女墻來此金陵五題也按¶
　寰宇記𥘿淮乃秦所鑿在丹陽湖姑孰之界西北流經¶
　建康綿亘三百里¶
　　　庚寅乙未猶泊大雷口¶
廣原嘷終風¶
　詩終風且霾¶
發怒土囊口¶
　宋玉風賦盛怒於土囊之口¶
<pb:KR4d0086_SBCK_009-16a>¶
萬艘萍無根¶
　文選呉都賦渾萬艘而旣同杜詩舟楫無根蔕¶
乃知積水厚¶
　莊子逍遥篇水之積也不厚則&KR0018;大舟也無力¶
龍鱗火熒熒¶
　子虚賦照爛龍鱗¶
鞭笞雷霆走¶
　退之詩不如散仙鞭笞鸞鳯終日相追陪杜詩安得鞭¶
　雷公¶
公私連檣休森如束春韭𠋣笻蒹葭灣垂楊欲生肘¶
　莊子至樂篇俄而栁生其左肘¶
雄文酬江山惜無韓與栁¶
<pb:KR4d0086_SBCK_009-16b>¶
　退之子厚¶
五言呻吟内¶
　杜詩作詩呻吟内墨淡字欹傾¶
慚愧陶謝手¶
　杜詩焉得思如陶謝手令渠述作與同遊¶
送菜煩鄰船¶
　杜詩園官送菜把¶
買魚熟溪友¶
　杜詩溪友得錢留白魚¶
兒童報晦&KR0115;正晝見箕斗¶
　杜詩兒童報急流易豐之九三日中見斗¶
吾方廢書眠¶
<pb:KR4d0086_SBCK_009-17a>¶
　史記樂毅賛未嘗不廢書而泣也杜詩老困撥書眠¶
鼻鼾韛囊吼¶
　韛韋囊吹火歩拜切亦作排魏志韓曁作水排&KR0003;文云¶
　鼾鼻息也音旱退之外集有嘲鼾睡詩二首¶
猶防盗窺家嚴皷申夜守冶城謝公墩¶
　寰宇記昇州江寕縣開皇移於冶城唐武德移白下貞¶
　&KR0026;移還冶城六朝事迹謝安墩在半山報寕寺之後基¶
　址尚存太白詩冶城訪古迹猶有謝安墩介甫詩我名¶
　公字偶然同我屋公墩在眼中公去我來墩屬我不應¶
　墩姓尚隨公人言王介甫性好争退居猶與謝安争墩¶
　見詩話¶
牛渚蕩子婦¶
<pb:KR4d0086_SBCK_009-17b>¶
　寰宇記太平州當塗縣有牛渚山望夫山皆在縣北昔¶
　人往楚累歳不還其妻登此山望夫乃化爲石文選古¶
　詩昔爲倡家女今爲蕩子婦蕩子遊不歸空牀難獨守¶
何時快登臨篙師分牛酒¶
　文選呉都賦篙工楫師杜詩稽留篙師怒後漢耿弇傳¶
　擊牛釃酒¶
　　　乙未移舟岀¶
　　　　元注云畏風濤復入遂𪧐焉同行有劉三班善¶
　　　　射沙夾遇盗劉手殺三人¶
江湖吞天胷¶
　杜牧之詩大江吞天去一練横坤抹今言江之吞天如¶
　人之胷量闊也子虚賦吞&KR0002;雲夢者八九其於胷中曽¶
<pb:KR4d0086_SBCK_009-18a>¶
　不芥蔕呉都賦或吞江而納漢¶
蛟龍垂涎口¶
　歐陽公乞致仕表上頼至仁脫臣於蛟鰐垂涎之口¶
飬軀無千金¶
　沈約雜詩坐䘮千金軀杜詩王孫善保千金軀¶
特爲親故厚¶
　自言此身不足惜而臨危&KR0104;恐爲母在故耳¶
本心非華軒¶
　選詩金張服貂冕許史乗華軒¶
而與馬争走¶
　荀子云郡子力如馬而不與馬争走¶
聘婦緝落毛¶
<pb:KR4d0086_SBCK_009-18b>¶
　見第四卷再和公擇雜言注¶
教兒耨葱韭¶
　莊子徐無&KR0017;篇食芧栗厭葱韭¶
衣食端須幾¶
　淵明詩衣食當須幾¶
將老猶掣肘¶
　此言作邑之難可見自太和移德平經行所作也家語¶
　宓子賤爲單父宰辭行請君之近史二人與之俱至官¶
　令二史書&KR0186;掣其肘書不善則怒之二史辭歸魯報於¶
　君君太息曰寡人亂宓子之政而責其善者數矣遽發¶
使告宓子曰自今單父非吾有也從子之制宓子得行¶
　其志於是單父治焉¶
<pb:KR4d0086_SBCK_009-19a>¶
安能詭隨人曲折作杞栁¶
　詩民勞云無縱詭隨孟子云以杞栁爲桮棬¶
&KR0074;公甕盎癭¶
　見上¶
楚國不龜手¶
　莊子第一篇宋人有善爲不龜手之薬者客得其方以¶
　&KR0003;呉王越有難吳王使之將冬与越人水𢧐大敗越人¶
　裂地而封之今曰楚國恐誤¶
生涯但如此那用託婚友¶
　婚友見上¶
乆隂快夜晴天文&KR0002;科斗村南&KR0017;火寒¶
　杜詩隂房&KR0017;火青壞道哀湍㵼¶
<pb:KR4d0086_SBCK_009-19b>¶
村北風虎吼野人驅雞豚縛落堅纒守刘郎弓石八猛氣¶
壓馮婦¶
　孟子曰晋人有馮婦者善搏虎虎&KR0018;嵎莫之敢攖望見¶
　馮婦趣而迎之馮婦攘臂下車衆皆恱之其爲士者𥬇¶
　之¶
一試金僕姑¶
　左傳莊十一年公以金僕姑射南宫長万注矢石¶
㱕飲軟臂酒¶
　大唐稽疑云郭子儀自同州㱕代宗詔大臣就宅作軟¶
　脚局今挽弓故曰軟臂¶
　　　丙申泊東流縣¶
　　　　東流建德二邑皆𨽻池州元注云語曰東流速¶
<pb:KR4d0086_SBCK_009-20a>¶
　　　　客驚動建德¶
前日發大雷眞成料虎頭¶
　莊子盗跖篇孔子曰丘所謂料虎頭編虎須幾不免虎¶
　口哉¶
今日伐皷岀¶
　詩采𦬊伐皷淵淵¶
棹歌傲陽侯¶
　戰國策塞漏舟而輕陽侯之波則舟覆矣屈原哀郢云¶
　陵陽侯之汜濫兮忽翶翔之焉薄¶
滄江百折來及此始東流東流㑹賔客建德椎羊牛野語¶
尚信然小市黃蘆洲唯有采薪翁經營往來舟櫧&KR0491;盡斤¶
斧¶
<pb:KR4d0086_SBCK_009-20b>¶
　上林賦沙棠櫟櫧音歴諸¶
山童煙雨愁¶
　　　阻風銅陵¶
　　　　銅陵縣亦𨽻池州唐爲銅官縣五代改銅陵¶
頓舟古銅官晝夜風雨黒洪波崩奔去天地無限隔¶
　文選魏都賦巖崗潭淵限蠻隔夷¶
船人謹維笮¶
　唐韻笮竹索也¶
何暇思掛席¶
　見上¶
慿江裂嵌空¶
　嵌口衘切太白詠山樽云擁腫寒山木嵌空成酒樽¶
<pb:KR4d0086_SBCK_009-21a>¶
中有暗水滴洞視不敢前潭渾蛟龍宅網師登長鱣賈我¶
腥釜鬲¶
　賈&KR0105;弔屈賦横江潭之鱣鯨釡鬲見上¶
斑斑&KR0013;文章突兀¶
　老杜畫鶻行&KR0004;驚無拘攣何得立突兀¶
喙三尺¶
　見莊子¶
言語竟不通噞喁亦何益¶
　呉都賦云噞喁浮沉¶
魁梧𩔖長者¶
　魁梧竒偉見張良賛杜詩泉出巨魚長比人¶
卒以筌餌得¶
<pb:KR4d0086_SBCK_009-21b>¶
　莊子得魚而忘筌注積柴水中使魚依而食一云魚笱¶
　莊子魚鼈以江湖爲淺而穴其中卒所以得之者餌也¶
浮沉江湖中波友永相失有生甚苦相細大更噉食¶
　楞嚴經以人食羊羊死爲人人死爲羊死死生生互來¶
　相噉¶
安得無垢稱對榻忘語黙¶
　譯梵云維摩羅詰此云淨名又淨無垢稱按維摩經時¶
　維摩詰黙無言文殊師利歎曰善哉乃至無有文字語¶
　言是眞入不二法門¶
　　　阻水泊舟竹山下¶
竹山虫鳥朋友語¶
　朋友語如漢衡山王傳乃昆弟語除前隙也¶
<pb:KR4d0086_SBCK_009-22a>¶
討論隂晴怕風雨¶
　論語丗叔討論之¶
丁寕相教防禍機¶
　杜詩便覺鸎語太丁寕禍機見上¶
草動塵驚忽飛去提壷歸去意甚真¶
　提壷見上¶
栁暗花濃亦半春北風幾日銅官縣欲過五松無主人¶
　五松山在銅陵西五里¶
　　　金陵¶
　　　　今建康府也治上元江寕二縣本楚邑楚威王¶
　　　　以其地有王氣埋金以鎮之故曰金陵秦改曰¶
　　　　秣陵呉改建業¶
<pb:KR4d0086_SBCK_009-22b>¶
豪士阻江海𤓰分域中權¶
　戰國策趙語云乗趙之弊而𤓰分之唐書𤓰分河北地¶
　老子域中有四大¶
眞人開関梁曽不費一弦¶
　開寳七年十月詔曹彬潘美等伐江南所至尅捷十一¶
　月以龍船數千艘爲浮梁自采石磯以濟大軍八年十¶
　一月攻拔昇州擒唐國主李煜江南平¶
六朝妙人物¶
　吳都秣陵晋元帝渡江復都焉宋齊梁陳皆因之¶
蔓草縈寒煙至今哀江南¶
　後周書&KR0067;信有哀江南賦一首宋玉招魂篇末云魂兮¶
　歸來哀江南&KR0067;信蓋取諸此¶
<pb:KR4d0086_SBCK_009-23a>¶
詠歌在漁船窮山虎豹穴磨衲擁髙年¶
　謂法秀也按僧寳傳秀住法雲寺神宗遣中使賜香并¶
　磨衲¶
青天行日月坐看磨蟻旋¶
　見上¶
身將時共晚道與丗相&KR0162;¶
　莊子繕性篇丗䘮道矣道䘮丗矣丗與道交相䘮也¶
猶能攬壯&KR0026;¶
　史記封禅書云皇皇哉斯事天下之壯&KR0026;¶
巨浸朝百川¶
　元注云時秀禅師在鍾山寺秀乃圜通禅師法秀也吕¶
　汲公銘其塔云元豐二年王荆公居金陵以禮邀師居¶
<pb:KR4d0086_SBCK_009-23b>¶
　鍾山之興國寺興國者公&KR0162;私財以治者也寺之事一¶
　聽於公而後行師至之日告於衆曰以財營寺則冝歸¶
　王氏以寺聽命則冝歸老僧一日公以所著佛書解義¶
　示師師曰文章之妙所不敢議然不可以智知殆非義¶
　學所能盡也公滋不恱師遂弃去按元豐二年歳巳未¶
　而山谷此行蓋三年庚申&KR0010;時秀師正在金陵莊子大¶
　浸稽天而不溺元祐間和東坡送李方叔詩又用此語¶
　云君看巨浸朝百川¶
　　　十月十三日泊舟白沙江口¶
　　　　元注云眞州唐永正縣之白沙鎭¶
岸江𠋣帆檣¶
　見¶
<pb:KR4d0086_SBCK_009-24a>¶
已專北風&KR0096;飛霜挾月下¶
　西京雜記淮南王著鴻烈自云字中皆挾風霜¶
百笮直如絃¶
　後漢末謡言直如弦死道邊摘其字以言引竹索䌫船¶
　如弦直退之聮句云浮橋交萬笮¶
渌水去清夜黄蘆揺白煙篙人持更柝¶
　易重門擊拆¶
相語聞並船平生濯纓心¶
　滄浪之水清兮可以濯我纓滄浪之水濁兮可以濯我¶
　足見於孟子離婁篇又見於文選屈原所作漁父篇¶
鷗鳥共忘年¶
　言與鷗鳥爲忘年之友也南史江揔傳張纉等雅相推¶
<pb:KR4d0086_SBCK_009-24b>¶
　重爲忘年交¶
風次落塵網歳星奔囬旋¶
　歳星十二歳一周天¶
險艱自得力¶
　左傳言晋文公險阻艱難備嘗之矣此其所以霸也故¶
　云得力孟子所謂生於&KR0104;患死於安樂也¶
細故可棄&KR0162;¶
　漢文帝與匈奴書朕與單于皆&KR0162;細故俱蹈大道¶
至令夢洶洶呼禹濟黄川¶
　元注云河出崑崙墟色白所渠并千七百一川黄色¶
　見爾雅釋水¶
　　　登白沙口次長蘆¶
<pb:KR4d0086_SBCK_009-25a>¶
篙師救首尾¶
　孫子善用兵者如常山之虵擊其首則尾至擊其尾則¶
　首至擊其中則首尾俱至¶
我爲制中權¶
　左傳宣十二年中權後勁¶
挂席滿風力¶
　杜詩挂席窮海島¶
如椎強弩絃暁放白沙口長蘆見炊煙一葉託秋雨滄江¶
百尺船反&KR0026;丗風波誰能保長年¶
　杜詩冉冉征塗間誰是長年者¶
念昔聲利區¶
　鮑明逺詩三川飬聲利¶
<pb:KR4d0086_SBCK_009-25b>¶
與丗闕周旋大道甚間暇¶
　大道甚夷見上¶
百物不廢&KR0162;¶
　易繫辭下云其道甚大百物不廢懼以終始其要无咎¶
　此之謂易之道也¶
誰知目力浄改&KR0026;舊山川¶
　維摩經目浄脩廣如青蓮孟郊詩親賔改舊&KR0026;¶
　　　阻風入長蘆寺¶
　　　　長蘆寺屬眞州¶
福公開百室¶
　周頌云以開百窒按續燈録眞州長蘆崇福禅院祖印¶
　禅師諱智福江州人四處住持勝縁畢集三十年間衆¶
<pb:KR4d0086_SBCK_009-26a>¶
　盈五百¶
不借鄰國&KR0096;法筵森龍象¶
　傳燈録逹磨傳云波羅提法中龍象智度論曰龍象言¶
　力大龍水中行力大象陸中行力大&KR0018;荷大法者比之¶
　龍象¶
天樂下管絃¶
　老杜道林嶽麓二寺詩云六時天樂朝香煙¶
我來雨花地¶
　楞嚴經云即時天雨百寳蓮華青黄赤白間錯紛糅¶
依舊薰爐煙金碧動江水¶
　子虚賦其土則錫碧金銀注云碧謂玉之青白色者也¶
　杜詩云潤聚金碧氣¶
<pb:KR4d0086_SBCK_009-26b>¶
鍾魚到客船茗椀洗昏著¶
　退之詩茗椀鑯鑯捧¶
經行數徂年歳寒風落山故郷喜言旋¶
　左傳昭元年風落山謂之蠱小雅黄鳥云言旋言歸¶
林囬&KR0018;赤子白璧乃可&KR0162;¶
　見上¶
侍親如履氷¶
　意取孝經第三章云如臨深淵如履薄氷¶
風雨淼暗川¶
　　　次韻伯氏長蘆寺下¶
風從落帆休天與大江平僧坊晝亦静鍾磬寒逾清淹留¶
屬暇日植杖數連甍¶
<pb:KR4d0086_SBCK_009-27a>¶
　歸去來詞云或植杖而耘耔字本出論語¶
頗與幽子逢¶
　退之詩幽子頗不無¶
煑茗當酒傾携手霜木末朱欄見潮生檣移永正縣¶
　見泊舟白沙口題下注¶
鳥度建康城薪者得樹雞¶
　退之有荅道士&KR0009;樹雞詩云軟濕青黄狀可猜欲烹還¶
　喚木盤廻煩君自入華陽洞直割乖龍左耳來東坡和¶
　陶詩黄崧飬士羔者楮生樹雞未忍便烹煑繞&KR0026;日百¶
　回¶
羮盂味南烹¶
　退之&KR0004;南食詩自冝味南烹¶
<pb:KR4d0086_SBCK_009-27b>¶
香秔炊白玉¶
　退之聮句庖霜鱠玄鯽白玉次香粳¶
飽飯愧閑行叢祠思歸樂吟弄夕陽明思歸誠獨樂薇蕨¶
漸春榮¶
　漢陳勝傳注叢祠謂草木岑蔚者元稹謫江陵有思歸¶
　樂詩云山中思歸樂盡作思歸鳴應縁此山路自古離¶
　人征云云白居易和云山中不棲鳥夜半聲嚶嚶似道¶
　東歸樂行人掩泣聽陶岳零陵記云思歸樂狀如鳩而¶
慘色三月則鳴其音云不如歸去¶
　　　别蔣頴叔¶
　　　　蔣之竒字頴叔新法行爲福建運判遷淮東運¶
　　　　副母䘮服除爲江西運副改河北入奏計神宗¶
<pb:KR4d0086_SBCK_009-28a>¶
　　　　奬喻之移陜西官制行移淮南轉運使擢江淮¶
　　　　荆浙等路發運副使元豐六年五月奏計神宗¶
　　　　勞問甚備賜三品服此據實録也此詩云三品¶
　　　　衣魚人仰首當是六年以後作山谷移監德平¶
　　　　鎮過泗州僧伽塔作發願文時元豐七年三月¶
　　　　也别將頴叔當是此時¶
金城千里要人豪¶
　張良傳此所謂金城千里天府之國¶
理君亂&KR0093;須孟勞¶
　北史齊文宣帝紀神武嘗使諸子各理亂絲文宣獨抽¶
　刀斬之曰亂者當斬老杜大食刀歌云得君亂&KR0093;與君¶
　理孟勞者魯之寳刀也見穀梁僖元年¶
<pb:KR4d0086_SBCK_009-28b>¶
文星合在天東壁¶
　杜詩北斗避文星晋天文志東壁二星主文章天子圖¶
書之祕府也¶
清都紫微醉雲璈¶
　列子曰穆王以爲清都紫微鈞天廣樂帝之所居漢武¶
　帝内傳上元夫人自彈雲琳之璈¶
荆溪居士傲軒冕胷吞雲夢如秋毫¶
　見上¶
三品衣魚人仰首¶
　見題下注¶
不見全牛可下刀¶
　見上¶
<pb:KR4d0086_SBCK_009-29a>¶
秦川渭水森長㦸¶
　言爲陜西轉運也續本事詩韋蟾題驛亭云渭水秦川¶
　豁眼明¶
方壷蓬萊冠巨鼇¶
　列子無底之谷有五山曰岱輿貟嶠方壷瀛洲蓬萊五¶
　山之根無所連著帝使巨鼇十五舉首而戴之五山始¶
　峙而不動詩意言其&KR0018;荷重也¶
萬釘寳帶琱狨席¶
　隋楊素傳賜萬釘寳帶國朝侍從跨狨鞍¶
献納論思近赭&KR0129;¶
　文選兩都賦序云朝夕論思日月獻納唐王建詩曰日¶
　色赭&KR0129;相似不着紅鸞扇遮¶
<pb:KR4d0086_SBCK_009-29b>¶
連營𧴀虎湛如水開盡西河擁節旄¶
　謂移陜西漕也時巳復河湟¶
何時岀入諸公間¶
　漢鼂錯傳云顯諸公間¶
淮湖閱船今二毛¶
　左傳不擒二毛¶
鑿渠决策與天合¶
　頴叔在淮南始鑿泗州股渠以避長淮之險舟行自是¶
　無覆溺下詔褒賞¶
之祈窘束縮怒濤¶
　異聞集載古嶽瀆經云禹治水至桐柏山𫉬淮渦水神¶
　曰巫之祁善應對辨淮之淺深源之逺近禹鏁于龜山¶
<pb:KR4d0086_SBCK_009-30a>¶
　之足淮乃安流至唐有漁者釣得一古鏁牽出其末有¶
　猕猴即支祁也¶
衣食京師看上計¶
　漢武紀令與計偕注計者上計簿使也¶
陛下文武収英髦¶
　退之詩三公盡是知哲人&KR0154;不薦賢陛下聖¶
春風淮月動清鑒白拂羽扇隨輕舠¶
　詩誰謂河廣曽不容刀注小船曰刀¶
下榻見賢傾禮數¶
　陳蕃下榻詳見上王勃&KR0364;王閣記云徐孺下陳蕃之榻¶
後車載士囬風騷¶
　文選魏文帝與呉質書云從者鳴笳以啓路文學託乗¶
<pb:KR4d0086_SBCK_009-30b>¶
　於後車¶
斲鼻於郢¶
　郢人堊漫其鼻端使匠石斲之巳見上注又按楊子雲¶
　解難云鍾期死百牙絶紘破琴而不肯與俗人彈&KR1725;人¶
　亡則匠石輟斤而不敢妄斲服&KR1050;曰&KR1725;古之善塗墍者¶
也施廣領大䄂以仰塗而領䄂不汙有小飛泥誤著其¶
　鼻因今匠石揮斤而斲知匠石之善斲也師古曰墍即¶
　今之仰泥也&KR1725;抆拭也故謂塗者爲&KR1725;人&KR1725;乃髙反又¶
　音乃囬反此叚與莊子意同而事異又非寓言山谷喜¶
　用斲鼻事故具列之¶
&KR0026;魚於濠¶
　濠梁見上¶
<pb:KR4d0086_SBCK_009-31a>¶
小夫閱人蓋多矣¶
　唐房玄齡傳髙孝基曰僕&KR0026;人多矣未有如此郎者漢¶
　盖寛饒傳此如傳舎所閱多矣¶
幾成季咸三見逃¶
　莊子應帝王篇鄭有神巫曰季咸知人之死生禍福&KR0002;¶
　神列子與之見壷子岀曰子之先生死矣列子入涕泣¶
　以告壷子壷子曰是殆見吾杜德機也嘗又與來明日¶
　又與之見壷子出曰幸矣子之先生遇我也有瘳矣列¶
　子入以告壷子壷子曰是殆見吾善者機也嘗又與來¶
　明日又與之見壷子出曰子之先生不齊吾無得而見¶
　焉列子入以告壷子壷子曰是殆見吾衡氣機也嘗又¶
　與來明日又與之見壷子立未定自失而走¶
<pb:KR4d0086_SBCK_009-31b>¶
　　　贈别李端叔¶
　　　　李之儀字端叔姑孰人舉進士元祐中爲樞密¶
　　　　院編修官東坡帥定武辟置幕下¶
我&KR0026;江南山如目不受垢憶食江南薇子獨於我厚在北¶
思江山如懷冰雪顔¶
　杜詩試看他時氷雪容¶
千峯上雲雨¶
　列子周穆王篇化人之宫出雲雨之上¶
岑絶何由攀當時喜文章各有兒子氣¶
　漢髙五王傳朱虛侯章嘗入侍燕飲髙后兒子畜之¶
爾來頷須白有兒能拜起¶
　史記三王丗家皇子頼天能勝衣趨拜蜀志伊籍傳一¶
<pb:KR4d0086_SBCK_009-32a>¶
　拜一起未足爲勞¶
讀書洗湖海解意開春冰¶
　老子云渙&KR0002;冰將釋¶
成山更崇堀¶
　論語譬如爲山未成一簣止吾止也¶
顧我醜丘陵¶
　醜類也¶
白玉著石中與物太落落¶
　老子不欲琭琭如玉落落如石¶
涇渭相將流丗不名清濁¶
　文選曹子建詩山峰髙無極涇渭&KR0045;濁清注引毛萇詩¶
　注云涇渭相入而清濁異¶
<pb:KR4d0086_SBCK_009-32b>¶
乞言旣不易贈言良獨難¶
　晋&KR0074;伊傳爲君旣不易爲臣良獨難¶
古來得道人挂舌屋壁間牧羊金華道載酒太玄宅¶
　兩事見上¶
支頥聽晤語¶
　陳囯風云可與晤語傳燈録天台丰干禅師傳居囯清¶
　寺厨中有二苦行寒山拾得二人執㸑終日晤語潜聽¶
　者都不解獨與師相親¶
願君喙三尺¶
　見上¶
我行風雨夜船䆫聞遠雞故人不可見故人心可知¶
　　　汴岸置酒贈黃十七¶
<pb:KR4d0086_SBCK_009-33a>¶
　　　　與後篇曉放汴舟同時作¶
吾宗端居藂百&KR0104;長歌&KR0134;之肯出游¶
　一作百文暮卷篙人休侵星争前猶幾舟¶
黄流不解涴明月碧樹爲我生凉秋¶
　杜詩寒蝉碧樹秋¶
&KR0004;平群羊置莫問叔度千頃醉即休¶
　一作詩吟吾黨夜來作酒買田翁社後篘黄&KR0004;平見上¶
　後漢黄憲字叔度郭林宗曰叔度汪汪&KR0002;千頃陂黄&KR0004;¶
　平亦作黄山谷多用此事按楊文公談𫟍金華山乃黄¶
　&KR0004;平叱石之地有石如羊形者人爭求以爲玩好有内¶
　侍掌市征於婺州輟巳俸募人求得耳角尾足皆具如¶
　眞羊者数枚歸闕獻之　太祖曰此墓田中物也杖其¶
<pb:KR4d0086_SBCK_009-33b>¶
　内侍神仙之&KR0003;固多𣺌茫而黄&KR0004;平事信而有證此其¶
　彰彰者也¶
誰𠋣柁樓次玉笛¶
　見上¶
斗杓寒挂屋山頭¶
　見上王立之詩話山谷謂洪龜父云甥爱老舅何等篇¶
　龜父舉蜂房各自開户牗蟻穴或夢封侯王及黄流不¶
　解涴明月碧樹爲我生凉秋深𩔖老杜退之詩毎騎屋¶
　山下窺瞰¶
　　　暁放汴舟¶
　　　　山谷罷北京教授入京改京官得知吉州太和¶
　　　　縣其秋自汴京歸江南寔元豐三年¶
<pb:KR4d0086_SBCK_009-34a>¶
秋聲滿山河行李在梁宋¶
　梁即汴京宋即南京¶
川塗事雞鳴¶
　渊明詩目倦川塗異心念山澤居文選謝靈運詩豈伊¶
　川塗異注云周礼兩山之間必有川焉大川之間必有¶
　塗焉¶
身亦逐羣動¶
　渊明詩云日入羣動息歸鳥趍林鳴¶
霜清魚下流橘柚入包貢¶
　禹貢揚州厥包橘柚錫貢¶
又持三十口去作江南夢¶
　杜詩兩京三十口雖在命如絲¶
<pb:KR4d0086_SBCK_009-34b>¶
　　　次盱眙同前韻¶
　　　　盱眙泗州所治縣也紹興十二年升盱眙爲軍¶
　　　　以天長招信属焉¶
去此二十年持家西過宋起予者白鷗¶
　論語起予者商也¶
歸興岌飛動宫殿明宝坊¶
　見上¶
山川開禹貢破浪一帆風更占夢中夢¶
　南史宗慤傳願乗長風破萬里浪莊子齊物篇方其夢¶
　也不知其夢也夢之中又占夢焉¶
　　　外舅孫莘老守&KR0171;州留詩斗野亭庚申十月庭堅¶
　　　和¶
<pb:KR4d0086_SBCK_009-35a>¶
　　　　庚申元豊三年也¶
謝公所築埭未歎曲池平¶
　晋謝安傳至新城築埭於城北後人追思之名爲召伯¶
　埭在今揚州廣陵縣雍門周以琴見孟嘗君曰君百歳¶
　之後髙䑓旣巳傾曲池又巳平文選沈休文詩貴賤猶¶
　如此况乃曲池平¶
&KR0171;州來賦詩句與秋氣淸僧構擅空闊浮光飛棟甍¶
　杜詩江闊浮髙棟¶
維斗天司南¶
　莊子維斗得之終古不忒漢天文志斗爲帝車古有司¶
　&KR0047;車也¶
其下百瀆傾貝宫産明月含澤遍諸生槃礴淮海間¶
<pb:KR4d0086_SBCK_009-35b>¶
　解衣槃礴見莊子¶
風煙侵十城¶
　屈原九歌云紫貝闕兮珠宫明月謂明月之珠也沈存¶
　中筆談云嘉祐中楊州有一珠甚大天晦多見&KR0004;出於¶
　天長縣陂澤中後轉入甓社湖後又在新開湖中九十¶
　餘年常常見之又文昌雜録云孫華老㽵居在髙郵新¶
　開湖边一夕㽵客報湖中珠見因至水際光明如月忽¶
　見蚌蛤如蘆席大一殻浮水上一殻如張帆狀其疾如¶
　風飛小艇逐之不可及今以珠比莘老也元祐三年莘¶
　老丐祠得請山谷贈詩亦以珠為喻云甓社湖中有明¶
　月淮&KR0047;草木借光輝¶
&KR0284;簫吹木末¶
<pb:KR4d0086_SBCK_009-36a>¶
　通典樂門凡簫一名&KR0284;杜詩我僕猶木末¶
浪波沸庖烹¶
　退之詩還家勑妻兒具此煎炰烹此用其字¶
我來杪揺落霜清見魚行白鷗逺飛來得我若眼明¶
　杜詩二月六夜春水生門前小灘渾欲平鸕鷀溪䳵莫¶
　漫喜吾與汝曹俱眼明¶
佳人歸何時解衣繞廂榮¶
　上林賦偓佺之倫暴於南榮注云屋南檐也佳人謂莘¶
　老也莘老在熈豐間以言事屡黜自蘇州徙福州徐州¶
　時猶未召還也㱕何時者望其㱕故里也¶
　　　題大雲倉逹&KR0026;䑓二首¶
　　　　池州泝流四十里至北岸蔣家沙又四十里至¶
<pb:KR4d0086_SBCK_009-36b>¶
　　　　大雲食按同安志此詩注云大雲倉即今樅陽¶
　　　　鎮去舒州一百四十里又云逹&KR0026;䑓在樅陽鎭¶
　　　　東永利寺¶
載郎䑓上鏡面平¶
　同安志獨無戴郎䑓疑是流俗所呼山谷始昜名取賈¶
　&KR0105;賦逹人大&KR0026;也戴郎當是戴將軍將軍名珦仕南唐¶
　時多㓂盗乃與郷鄰嚴武備盗不敢犯死後郷人祠之¶
　廟在樅陽鎮石鼎聮句下與鏡面平¶
逹人大&KR0026;因我名¶
　逹人大&KR0026;見上¶
何時燕爵賀新屋¶
　淮南子云大厦成而燕雀相賀湯沐具而蟣虱相弔¶
<pb:KR4d0086_SBCK_009-37a>¶
喚取竹枝歌月明¶
　刘夢得竹枝詞引云余来建平里中児聮歌竹枝吹短¶
　笛擊皷以赴莭音中黄鍾之羽¶
痩藤拄到風煙上乞與遊人眼豁開不知眼界闊多少白¶
鳥飛尽靑天回¶
　多心經无眼界无意識界¶
山谷外集詩注卷之九¶
<pb:KR4d0086_SBCK_009-37b>¶
