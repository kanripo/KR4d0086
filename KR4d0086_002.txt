# -*- mode: mandoku-view; -*-
#+TITLE: 山谷外集詩註
#+DATE: 2015-09-12 00:26:47.144970
#+PROPERTY: ID KR4d0086
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB08n0647-002山谷外集詩註-卷二.
<pb:KR4d0086_SBCK_002-1a>¶
山谷外集詩註卷第二¶
　古詩¶
　　　謝張㤗伯恵黄雀鮓¶
去家十二年黄雀慳下筯¶
　晋何曾傳日食萬錢猶曰無下筯處¶
笑開張侯盤湯餅始有助¶
　束晳餅賦云湯餅爲最¶
蜀王煎藙法醢以羊彘兎¶
　自注云俗謂亥夘未餛飩内則三牲用藙注云藙煎茱¶
　茰也正義曰賀氏云今蜀郡作之三牲牛羊豕¶
麥餅薄於紙&KR0877;漿和醎(俗鹹字)酢秋霜落埸糓¶
　詩云食我埸糓¶
<pb:KR4d0086_SBCK_002-1b>¶
一一挾蠒絮¶
　東坡詩披綿黄雀謾多脂¶
飛飛蒿艾間入網輙萬數烹煎冝老稚罌(缶/煩)爱護南包解¶
京師¶
　老杜北征詩粉黛亦解包¶
至尊所珍御¶
　文選西京賦侈靡踰乎至尊退之李花詩冰盤夏薦碧¶
　實脆斥去不御慙其花此御字之意¶
玉盤登百十睥睨輕桂蠧¶
　漢陸賈傳尉佗獻桂蠧二器注桂蠧桂樹蠧虫¶
五侯噦豢豹¶
　西漢雜記婁護傳㑹五侯間競致竒膳護合以爲鯖丗¶
<pb:KR4d0086_SBCK_002-2a>¶
稱五侯鯖文選枚叔七發云山梁之餐豢豹之胎退之¶
　南山詩思想甚&KR0877;噦¶
見謂羙無度¶
　見詩¶
瀕河飯食漿瓜𦵔巳佳茹¶
　漢食貨(志/菜)茹有畦¶
誰言風沙中郷味入供具¶
漢荆王刘澤傳請張卿臨親脩具注曰具供具也又叙¶
　傳云迎延滿堂日爲供具¶
坐令親饌甘更使客得與¶
　郭林宗傳茅容殺雞爲饌林宗謂爲巳設旣而以供母¶
　自以草𬞞與客同飯山谷用此意而反其詞¶
<pb:KR4d0086_SBCK_002-2b>¶
蒲隂雖窮僻¶
　蒲隂祁州所治縣也張㤗伯官於此¶
勉作三年住願公且安樂分寄尚能屢¶
　　　次韻謝子髙讀淵明傳¶
枯木嵌空微暗淡¶
　老杜詩云嵌空大始雪嵌丘衘切¶
古器雖在無古絃¶
　晋陶潜傳蓄素琴一張弦徽不具每朋酒之㑹則撫而¶
　和之曰但識琴中趣何勞弦上聲¶
䄂中政有南風手誰爲聽(之/難)爲傳¶
南風手謂舜作五弦之琴以歌南風司馬迁答任安書¶
　云諺曰誰爲爲之孰爲听之盖鍾子期死伯牙終(身/不)鼔¶
<pb:KR4d0086_SBCK_002-3a>¶
風流豈落正始後¶
　晋衛玠傳不意永嘉之末復聞正始之音¶
甲子不數義熈前¶
　南史陶潜傳所著文章義熈以前明書年號永𥘉以來¶
　惟云甲子¶
一軒黄菊平生事無酒令人意缺然¶
　渊明九日時序云秋菊盈園而時醪靡至莊子吾自視¶
　缺然¶
　　　奉答子髙見贈十韻¶
桞徑雨着綿竹齋風隕籜¶
　詩十月隕籜¶
屏處人事少¶
<pb:KR4d0086_SBCK_002-3b>¶
　漢竇嬰傳謝病屏居南山下¶
晴餘鳥聲楽¶
　左傳鳥烏之聲楽¶
詩卷墯我前謂從天上落君有古人風詩如古人作¶
　魏志毛玠傳云大祖以素屏風素慿几賜玠曰君有古¶
　人之風故賜君以古人之服¶
簞瓢謝膏梁¶
　簞飄見語孟子云所以不願人之膏梁之味也注膏梁¶
　細粱如膏者也¶
翰墨化糟粕¶
　莊子曰桓公讀書於堂上輪扁斵輪於堂下問桓公曰¶
　敢問公之所讀者何言耶公曰聖人之言也曰聖人在¶
<pb:KR4d0086_SBCK_002-4a>¶
　乎公曰巳死矣曰然則孔之所讀者古人之糟粕而已¶
誤蒙東海觀吾淺乃可酌真成聞道百自謂莫巳若¶
　杜詩真成浪岀遊莊子云秋水時至兩涘渚涯之間不¶
　辨牛馬河伯欣然自喜順流而行至于北海東面而望¶
　不見水端河伯歎曰野語有之聞道百以爲莫巳若者¶
　我之謂也¶
謝生石藴玉¶
　陸機文賦云石韞玉而山輝¶
志尚本丘壑雖無首陽粟飲水亦不悪¶
　史記伯夷叔齊傳二人義不食周粟餓死於首陽山晋¶
　謝道藴傳王郎逸少子不悪¶
跫然何時來爲我一發薬¶
<pb:KR4d0086_SBCK_002-4b>¶
　莊子曰列子謂伯昏瞀人曰先生旣來曽不發薬乎跫¶
　然見上¶
　　　次韻孔著作早行¶
棄置鉏犂就車馬¶
　選詩棄置勿重陳退之詩起身自犂鉏¶
從來計出古人下¶
　退之詩之罘别我去計出栢馬下¶
塵埃好在三尺桐不疑萬丗期子野¶
　琴操曰琴長三尺六寸六分象三百六十六日左傳昭¶
　八年石言于晋魏榆晋侯問於師曠對曰云云叔向曰¶
　子野之言君子哉注云子野師曠字晋成公綏琴賦云¶
　伯牙彈而駟馬仰秣子野揮而玄鶴鳴¶
<pb:KR4d0086_SBCK_002-5a>¶
明經使者著書郎風雨乘馹忘夙夜¶
左傳昭五年楚子以馹至於羅汭注馹傳也¶
囬車過門問無恙¶
退之書云問無恙外不睱出一言¶
何意深巷勤長者¶
陳平傳家乃負郭窮巷以席爲門然門多長者車轍¶
聖師之後蓋多賢¶
　左昭七年吾聞將有逹者曰孔丘聖人之後也¶
領畧丗故有餘暇¶
　選詩領畧歸一致又云丗故尚未夷¶
白而長身雖不見好古發憤尚類也¶
　韓文孔戣墓誌曰孔丗三十八吾見其孫白而長身寡¶
<pb:KR4d0086_SBCK_002-5b>¶
　笑與言其尚類也語信而好古又發憤忘食¶
自然身好警露鶴¶
　李義山詩鶴應聞露(警/蜂)亦爲花忙¶
每先鳴雞整𥘉駕¶
　選詩整駕粛時命¶
北行河決所至郡¶
　此詩先言明經使者又言北行河決盖比之漢平當也¶
　平當傳云以明經爲博士又云以經明禹貢使行河行¶
　下更反¶
粛粛王命哀鰥寡¶
　詩粛粛王命仲山甫將之¶
力排滹沱避城郭¶
<pb:KR4d0086_SBCK_002-6a>¶
　後漢王覇傳光武南馳至下曲傳聞王郎兵在後及至¶
　呼沱河令覇徃視之覇詭曰冰堅可渡下曲陽漢属鉅¶
　鹿郡今入祁州北城縣呼沱所在於此可見¶
深澤疲民且田舎賈生三䇿藏胸中¶
　漢溝洫志賈譲奏言治河有上中下三䇿¶
羿矢百中不虚捨¶
　羿射官也南宫适云羿善射孟子云逢蒙學射於羿此¶
尭以前羿也寒浞虞羿于田殺而烹之此有窮后羿也¶
　詩云捨矢如破周紀飬由基去桞葉百歩而射之百發¶
　而百中¶
行歸定拜閞内侯但賜黄金恐非價¶
　平當傳又云至丞相以冬月賜爵閞内侯注云以冬月¶
<pb:KR4d0086_SBCK_002-6b>¶
　非封侯時且先賜爵也非價謂功大賞輕如市物(之不/當價)¶
　　　次韻无咎閻子常携琴入村¶
士寒餓古猶今¶
　列子曰五情好悪古猶今也四躰安危古猶今也丗事¶
　苦楽古猶今也変易治乱古猶今也¶
向來亦有子桑琴¶
　莊子云子輿與子桑友而淋雨十日子輿曰子桑殆病¶
　矣褁飯而徃食之至子桑門則若歌若哭鼔琴曰父耶¶
　母耶天乎人乎有不任其聲¶
倚楹嘨歌非寓淫¶
　列女傳曰魯&KR0238;室女倚柱而嘨隣人婦曰子欲嫁乎女¶
　曰吾憂魯君老而大子少也¶
<pb:KR4d0086_SBCK_002-7a>¶
伯牙山髙水深深(見上)萬丗丘壟一知音¶
即前篇不疑萬丗期子野¶
閻君七絃抱幽獨(見上)晁子爲之梁父吟¶
　粱父吟云歩出城東門遥望蕩隂里里中有三墳纍纍¶
　正相似問是誰家墳田疆古冶氏力能排南山文可絶¶
地紀一朝𬒳䜛言二桃殺三士誰能爲此謀相國齊晏¶
子嘗見山谷冩此詩且䟦云陳壽叙武侯躬耕隴畒好¶
爲梁父吟語势旣不盡其意　又失載此詩此盖好簡¶
　之過余觀武侯此詩乃以曹公專囯殺楊脩孔融荀彧¶
　耳旣作此詩時時爲客歌之故云尓乎¶
天寒絡緯悲向壁¶
　謂蟋蟀居壁也蟋蟀一名絡緯見炙轂子雜録¶
<pb:KR4d0086_SBCK_002-7b>¶
秋髙風露聲入林冷絲枯木拂蛛網十指乃能冩人心村¶
村擊鼔如鳴鼉¶
　李斯書云建翠鳯之旗樹靈鼉之鼔¶
豆田見角糓成螺¶
　晋石崇及衛&KR1493;傳皆言飯化爲螺此借用以言糓成殻¶
歳豐寒士亦把酒滿眼飣餖梨棗多¶
　退之詩飣餖魚菜贍¶
晁家公子屢經過笑談與丗殊臼科¶
退之石鼔歌爲我度量掘臼科¶
文章落落映晁董詩句徃徃妙隂何¶
隂鏗何遜也杜詩頗學隂何苦用心¶
閻夫子勿謂知人難使琴抑怨乆不和明光晝開九門肅¶
<pb:KR4d0086_SBCK_002-8a>¶
　漢武帝大𥘉四年起明光宫師古曰三輔黄圖云在城¶
　中老杜詩汝翁草明光¶
不令髙才牛下歌¶
　琴操曰寗戚飯牛車下叩牛角而啇歌曰南山粲白石¶
　爛生不&KR1134;尭與舜禅短布單衣纔至骭長夜漫漫何時¶
　旦齊桓公聞之㪯以爲相¶
　　　贈答晁次膺¶
次膺豪健如霜鶻空拳誤掛田犬牙¶
漢李陵傳士張空拳(音絭)杜詩霜鶻不空拳山谷用少¶
　陵語當音權¶
果輸司空城旦作¶
　漢轅固傳大后怒曰安得司空城旦書乎按刑法志云¶
<pb:KR4d0086_SBCK_002-8b>¶
　安爲城旦舂¶
付與歩兵厨人家¶
　晋阮籍傳籍聞歩兵厨營人善醸酒¶
野馬横郊作疑水¶
　莊子野馬也¶
牽牛引竹上寒花無酒醉公不甚惜誦公五字使人嗟¶
　　　春遊¶
終日桃李蹊¶
　李廣賛桃李不言下自成蹊¶
春風不相識¶
　大白詩春風不相識何事入羅愇¶
同我二三子承我作意力把酒忘味着㸔花了香寂¶
<pb:KR4d0086_SBCK_002-9a>¶
楞嚴經云香嚴童子白佛言見諸比丘燒沉水香香氣¶
寂然來入鼻中¶
晴雲散長空曠蕩無限隔¶
杜詩是身如浮雲安可限南北南都賦上平衍而曠蕩¶
身爲胡蝶夢(見上)本自不漁色¶
　礼坊記諸侯不下漁色¶
春蟲勸人歸(謂杜䳌)今我誠是客¶
　渊明詩家爲逆旅舎我如當去客文選詩人生天地間¶
　忽如逺行客歎逝賦云託末契於後生余將老而爲客¶
歸來翻故𥿄書尾見麟獲¶
　傳燈録古靈禅師傳其師在䆫下㸔經蜂子投䆫紙求¶
　出師曰丗界如許廣闊不肯出鑚他故紙驢年去此用¶
<pb:KR4d0086_SBCK_002-9b>¶
　其字左哀十有四年春西狩獲麟注云春秋絶筆於獲¶
　麟之一句¶
文字非我名聊取二三䇿¶
　楽天詩黄𥿄除書非我名孟子武城取二三䇿¶
　　　同尭民游靈源廖獻臣置酒用馬陵二字賦詩¶
靈源廟前木我昔見拱把¶
　外集刪去詩中有㑹靈源廟下池亭詩云繫馬著桞堤¶
　置酒臨魏城魏即北京也孟子拱把之桐梓注拱合两¶
　手也把以手把之也¶
七年身屢到&KR1273;鬰䕃簷瓦¶
　退之聮句云紅皺曬簷瓦¶
春風響馬衘¶
<pb:KR4d0086_SBCK_002-10a>¶
文選海賦云海童邀路馬衘當蹊此借用以言馬口衘¶
　勒也¶
並轡客瀟洒更願少尹賢置酒意傾冩齋堂有佳處花柳¶
輕婭姹¶
樽前集和凝詞云婭姹含情嬌不語¶
蓮塘想舊葉稲畦識枯苴¶
　莊子曰其土苴以治天下釋文云土苴如糞草也¶
開閞抚洪河黄流極天㵼憶昔武皇來繫璧沉白馬從官¶
親土石襁負至鰥寡空餘瓠子詩哀怨逼騷雅¶
　漢溝洫志云孝武元光中河决於瓠子東南注鉅野發¶
　卒數万人塞瓠子决河於是上以用事万里沙還自臨¶
　决河湛白馬玉璧令群臣從官自將軍以下皆負薪寘¶
<pb:KR4d0086_SBCK_002-10b>¶
　决河上旣臨河決悼功之不成迺作歌曰瓠子决兮將¶
　奈何(云云)¶
白圭自聖禹今誰定真假¶
　孟子云白圭曰丹之治水也愈於禹孟子曰子過矣禹¶
　之治水(云云)退之詩古聲乆埋㓕無由見真濫¶
晁子發讜言¶
　文選東都賦讜言引說注羙言也音黨漢書叙傳上曰¶
吾乆不見班生今日復聞讜言注善言也¶
聖功諒難亜排河著地中势必千里下移民就寛閑何地¶
不耕稼此論似太髙¶
張釋之傳卑之無甚髙論¶
吾亦茫取舎有器可深川吾未之斈也¶
<pb:KR4d0086_SBCK_002-11a>¶
　溝■志云賈讓奏言治河有上中下三策今行上策徙¶
　兾州之民當水衝者决黎陽遮害亭放河入海河西簿¶
　太山東薄金堤埶不能逺泛濫朞月自定今瀕河十郡¶
　治堤歲費且萬萬及其大决所殘無數如岀數年治河¶
　之費以業所徙之民且以大漢方制萬里豈其與水争¶
　咫尺之地哉此功一立河定民安千載無患故謂之上¶
　策禹貢隨山濬川注謂深其流此語盖指時事按實録¶
　且叅以諸書其大要云元豐元年知制誥熊本分司西¶
　京判大名府文彦博放罪𥘉選人李公義請爲鐡龍瓜¶
　内侍黄懷信以爲未盡更作濬川把謂禹所用濬川者¶
　也時王安石爲相信其說乃置爲濬川司以都水監丞¶
　范子淵制之旣而子淵奏功未賞乃言䟽導水勢悉歸¶
<pb:KR4d0086_SBCK_002-11b>¶
故道岀民田數萬頃朝廷下大名府保奏文彦愽言小¶
臣興利誣罔詔本行視坐附㑹彦博報不以實故謫¶
洪河壯觀遊¶
桞子厚天說云築爲墻垣城郭臺謝觀游又(槖/郭)駞傳云¶
長安豪冨人爲遊觀又永州新堂記云乃作棟宇以爲¶
觀遊¶
太府佳友朋春色挽我出東風如引繩¶
退之張中丞傳後叙云引繩而絶之其絶必有處¶
昏昏版築氣¶
退之詩海氣昏昏水拍天孟子傳說舉於版築¶
王事始繁興大堤如連山¶
退之詩花艶大堤倡¶
<pb:KR4d0086_SBCK_002-12a>¶
小堤如岡陵¶
　詩如岡如陵¶
増卑更培薄¶
　賈讓又云若乃繕完故堤增卑培薄勞費無巳此最下¶
　䇿也¶
萬杵何登登(見詩)憶昨河失道平原魚可罾¶
　漢陳勝傳置人所罾魚腹中退之詩有蛟寒可罾¶
田萊人未復¶
　詩楚茨序田萊多荒注云田廢生草曰萊¶
瘡大國方懲忽念耒耜閑爲民保丘塍百縣伐鼛出¶
　周禮鼔人以鼛鼔鼔役事¶
夜半廢曲肱(見語)吾儕愧禄廪游衍事鞍乗¶
<pb:KR4d0086_SBCK_002-12b>¶
　詩昊天曰旦及尓游衍¶
晁子漢公孫新去司馬丞岀幹大農部¶
　漢食貨志桑弘羊請置大農部丞數十人分部主郡國¶
才術見嗟稱¶
　鮑明逺白頭吟云周王日淪惑漢帝益嗟稱¶
我㘴廣文舎七年讀書燈結髮入埸屋肯謂河難慿¶
　語暴虎慿河¶
尓來觸事短癡甚霜前蠅¶
退之詩癡如遇寒蠅¶
丗味極淡薄¶
　退之詩我老丗味薄¶
不了人&KR0738;憎唯得一巵酒尚能别淄澠¶
<pb:KR4d0086_SBCK_002-13a>¶
淮南子曰淄澠之水合易牙嘗而知之列子亦云水經¶
　曰淄水岀㤗山萊蕪縣原山澠水岀營丘城東丗謂之¶
漢湊水入于時水¶
所以對樽爼未曽問斗升¶
杜詩仍嗔問升斗¶
酌我良巳多狂言恐侵陵¶
漢盖寛饒傳許伯入第丞相御史將軍中二千石皆賀¶
寛饒不行許伯請之廼徃許伯自酌曰盖君後至寛饒¶
　曰無多酌我我廼酒狂丞相魏侯笑曰次公醒而狂何¶
必酒也禮記經解倍畔侵陵之敗起矣漢李廣傳廣三¶
　子曰當戸椒敢敢男禹與侍中貴人飲侵陵之莫敢應¶
暮雲吞落日歸鳥求其朋¶
<pb:KR4d0086_SBCK_002-13b>¶
　詩嚶其鳴矣求其友聲¶
冷官僕馬瘦及門皷騰騰¶
　杜詩廣文先生官獨冷退之詩擊鼔騰騰樹赤旗¶
　　　奉和王丗弼寄上七兄先生用其韻¶
宫槐弄黄黄¶
退之詩黄黄蕪菁花¶
蓮葉緑婉婉¶
退之元和聖德詩婉婉弱子今以新荷嫰緑也¶
時同二三友竹軒涼夏晚駕言都城南¶
太名府北京也故言都城¶
以望征車返何知苦淹囬及此秋景短愁思令人瘦¶
文選古詩思君令人瘦杜逺遊令人瘦¶
<pb:KR4d0086_SBCK_002-14a>¶
舉目道路逺西風脫一葉¶
　文選月賦洞庭始波木葉微脫杜詩風雨秋一葉¶
薦士聞郷選¶
𬒳檄試郷舉進士也¶
簡書催渡河¶
　詩畏此簡書¶
賔客不得展¶
　檀弓展墓而入注云展省視之¶
親憂對萱叢¶
　詩焉得諼草言樹之背毛云諼草令人忘憂背北堂也¶
　釋音云諼本作萱嵇康飬生論合歡蠲忿萱草忘憂¶
婦病廢巾盥¶
<pb:KR4d0086_SBCK_002-14b>¶
　内則婦事舅姑進盥少者奉槃長者奉水請沃盥盥卒¶
授巾¶
言趍厭次城¶
厭次見上¶
鞭馬倦長阪¶
文選曹子建詩秋蘭𬒳長坂又陸韓郷詩駿足思長阪¶
棗林蔽天日交隂不容繖仰㸔實離離憶見花纂纂¶
文選笙賦云詠園桃之夭夭歌棗下之纂纂歌曰棗下¶
纂纂朱實離離宛其落矣化爲枯枝注云古咄喑歌曰¶
棗下何攅攅榮華各有時棗𥘉欲赤時人從四边來棗¶
適今日賜誰當仰視之¶
異郷懷節物不共斟酒盞舉埸下馬入深鎻嚴鑰𬋩諸生¶
<pb:KR4d0086_SBCK_002-15a>¶
所程書捃束若稭稈¶
後漢范丹傳捃拾自資禹貢三百里納秸服注秸藁也¶
釋文秸本作稭工八反¶
蜜燈坐囬環¶
庾信集中有燈賦云香燈燃蜜氣雜燒蘭桞子厚詩囬¶
環駈萬象¶
丹硯精料柬披榛拔芝蘭¶
　文選趙景珍書披榛覔路¶
断石収琰琬¶
　上林賦朝采琬琰和氏出焉¶
紛爭一日亊聲实溷端窽¶
　六家指要其实中其聲者謂之端實不中其聲者謂(之/窽)¶
<pb:KR4d0086_SBCK_002-15b>¶
天球或棄遺¶
顧命曰天球河圗在東序¶
斗筲尚何算¶
見論語¶
西歸到官舎塵上昏案板寒窗穿碧䟽¶
文選天台賦&KR0686;雲斐舋於翼櫺皦日烱晃於綺䟽注櫺¶
窗間子也刻爲綺文謂之綺䟽鮑明逺詩朱雀文窗韜¶
碧䟽¶
潤礎閙蒼蘚¶
淮南子云山雲蒸柱礎潤¶
詩書鵲巢翻帷幔蛛絲罥果知兄未來光隂坐晼晚¶
宋玉九辯日晼晚其將入¶
<pb:KR4d0086_SBCK_002-16a>¶
昨蒙叔父報亦歎音書簡¶
叔父謂黄廉字夷仲也王介甫薦爲司農寺幹當公事¶
　命同司農正程之才体量河北河東災傷道除知司農¶
　寺丞以荒政十二爲科條自昨蒙叔父報至貂狐無余¶
暖皆言体量賑済辛勤之狀詳見山谷遺文夷仲行狀¶
薄言使亊重激切𬒳天遣¶
　髙僧傳僧嵬戒行嚴㓗有一女子寄宿自稱天女以上¶
　人有德天遣我來嵬曰無以革囊見試此摘其字北史¶
　李元忠傳孫騰曰此君天遣來不可違也李長吉詩天¶
　遣裁詩作花骨¶
逋流一方病責任嫓和扁¶
　左昭晋侯求醫於秦秦使醫和視之史記扁鵲姓秦名¶
<pb:KR4d0086_SBCK_002-16b>¶
　越人¶
咨詢懷靡及¶
詩皇華周爰咨諏又每懷靡及¶
不皇暇息偃¶
詩采薇不遑啓処北山或息偃在牀¶
嚼冰進糜飡衝雪踏層巘嚴霜八月飛貂狐無餘煗¶
　見上¶
念嗟叔母劉窮年寄甥館¶
　行狀又云娶刘氏屯田貟外郎致仕渙之女夷仲往河¶
　也而刘氏終年留其父母家也孟子曰帝舘甥於弍室¶
　注謂妻父曰外舅謂我舅者吾謂之甥尭以女妻舜故¶
　謂舜甥也¶
<pb:KR4d0086_SBCK_002-17a>¶
尚怜公初黠誘掖到昭宛¶
公𥘉昭宛疑是夷仲子姪小字如前集稱阿巽及相與¶
睦也¶
庭堅薄才資行又出畦町¶
莊子彼且爲無町畦亦與之爲無町畦¶
浮雲與丗踈短綆及道淺¶
莊子褚小者不可以懷大綆短者不可以汲深退之詩¶
　級古得脩綆¶
匠伯首蹔囬大樗終偃蹇¶
意謂雖受知諸公終無心進取莊子匠石之齊至乎曲¶
轅見檪社樹其大蔽牛匠伯不顧遂行釋音曰匠伯石¶
　字也¶
<pb:KR4d0086_SBCK_002-17b>¶
斈宫尸廪入奉飬闕豐腆斈徒日新聞孤陋猶旧典¶
斈記孤陋而寡聞時用王氏經斈取士也¶
小材時困我持斵問輪扁¶
　元注云復用此一韻事異似不害輪扁見上¶
大材我屈渠越雞當蜀卵¶
莊子奔蜂不能化藿蠋越雞不能伏鵠卵¶
未能引分去恋禄幸苟免¶
退之瀧吏詩官不自謹慎冝即引分徃¶
平生報一飽從事極黽勉¶
老杜云常擬報一飯小雅云黽勉從事¶
豈如不見収放身就閑散¶
退之進斈解云投閑置散¶
<pb:KR4d0086_SBCK_002-18a>¶
思伯卧江南¶
　伯即七兄也¶
无心趣軒冕¶
　軒冕見上¶
龐公跡頗親黄蘖門屡欵¶
　居士黄蘖龐藴希運禅師傳燈録皆有傳¶
齋餘佛飯香¶
　維摩經云有囯名衆香佛号香積維摩詰問衆菩薩誰¶
　能致彼佛飯維摩詰不起于座化作菩薩到衆香界礼¶
　彼佛足於是香積如來以衆香鉢盛滿香飯與化菩薩¶
　化菩薩以滿鉢香飯與維摩詰¶
茶沸甘露滿¶
<pb:KR4d0086_SBCK_002-18b>¶
　陸羽顧渚山記云豫章王子尚訪曇済道人於八公山¶
　道人設茶茗子尚味之曰此甘露也何言茶茗¶
&KR1134;人問進退餘事寄一莞¶
　論語夫子莞尓而笑¶
仲父挾髙材甘為溝中断¶
　元注云音短莊子云百年之木破爲犠樽而文之其断¶
　在溝中比犧樽於溝中之断則羙悪有間矣其於失性¶
　一也退之木居士詩爲神詎比溝中断遇賞還同㸑(下/餘)¶
青黄可犧樽¶
　退之犧樽青黄乃木之災¶
薦廟配瑚璉¶
　語曰何器也曰瑚璉也注云黍稷之器¶
<pb:KR4d0086_SBCK_002-19a>¶
季父有逸㒷未嘗入都輦¶
　文選潘安仁詩自我違京輦¶
臨流呼釣船拂石弄琴阮¶
唐元行冲傳有人破古冡得銅器似琵琶身正元行冲¶
　曰此阮咸所作器也命易以木絃之其聲清亮楽家謂¶
　之阮咸¶
雍容從朋友林下追游衍(見上)田園雖足楽及時思還返¶
隂寒木嗚條¶
　論衡五日一風風不鳴條¶
望損倚門眼¶
　囯䇿王孫賈事閔王閔王岀走失王之處其母曰汝朝¶
　出而晚來則吾倚門而望汝暮岀而不還則吾倚庐而¶
<pb:KR4d0086_SBCK_002-19b>¶
　望汝今事王王出走汝不知其處汝尚何歸¶
南枝喜鳴鵲¶
　魏武短歌行月明星稀烏鵲南飛繞樹三匝無枝可依¶
尺素託黄犬¶
　晋陸機傳機有駿犬名曰黄耳覊寓京師乆無家問笑¶
　語犬曰我家絶無書信汝能齎書取消息否犬摇尾作¶
　聲機乃為書以竹筩盛之而繫其頸犬尋路南走遂至¶
　其家得報還洛歳以爲常文選楽府云呼童烹鯉魚中¶
　有尺素書¶
又以窀穸留¶
　左㐮十三春秋窀穸之事¶
歸期指姑洗¶
<pb:KR4d0086_SBCK_002-20a>¶
月令季春之月律中姑洗¶
寄聲問僧護¶
僧護當是子姪小字¶
兒髮可以綰妙言對賔客稱渠万金産¶
退之贈張籍詩云有兒雖甚憐教示不免簡君來好呼¶
　出踉蹡越門限惧其無所知見則先愧報昨因有縁事¶
上馬挿手版留君住厅食使立侍盤醆薄暮歸見君迎¶
我笑而莞指渠相賀言此是万金産¶
尔來弄筆硯墨水悪翻建大字如栖鵶巳不作肥軟¶
刘禹錫詩小兒弄筆不能瞋涴筆書窗且賞勤盧仝詩¶
忽來案上翻墨汁塗抹詩書如老鵶漢髙紀云秦形勝¶
之囯也地势便利其以下兵於諸侯譬猶居髙屋之上¶
<pb:KR4d0086_SBCK_002-20b>¶
建瓴水也注云翻瓴水言其向下之势易也¶
魯論未徹章正苦諸叔懶新詩開累𥿄¶
自此以下皆言王丗弼詩如月明如柘漿如砧聲筧水¶
聲也¶
欲罷不能卷(見語)逺懷託孤髙别思盈繾綣¶
詩以謹繾綣¶
秋月明夜潮柘漿凍金椀(見上)踈杵韻寒砧幽泉流翠筧¶
韻書云筧古典反以竹通水¶
吟哦口垂涎¶
杜詩道&KR1134;麴車口流涎¶
嚼味有餘雋¶
漢蒯通傳論戦囯說士亦自序其說号雋永注肥肉也¶
<pb:KR4d0086_SBCK_002-21a>¶
傳示同好人我家東床坦¶
東床坦腹見羲之傳¶
風煙意氣生揮毫冩藤繭¶
唐朝舒元輿傳有悲剡溪古藤文言以剡藤爲𥿄也法¶
書要録王羲之蘭亭序用蚕蠒𥿄䑕鬚筆北户録云晋¶
　宋間有一種𥿄長丈余就船抄之丗謂蠒𥿄¶
獵山窮鶉鴽¶
鴽女居切鴿也月令田䑕化爲鴽¶
罩海極蝦蜆¶
苐四卷代書云文章六經來汗漫十牛車譬如觀滄海¶
　細大極龍蝦即此詩之意也¶
銀鈎乱眼膜¶
<pb:KR4d0086_SBCK_002-21b>¶
　晋索靖傳作草書狀曰草書之爲狀也婉若銀鈎老杜¶
　云是時良醫即以金錍刮其眼膜¶
嘉句濯肺脘且言伯在野¶
　書君子在野¶
朋友必推挽五㤗列清庿¶
荀子蚕賦臣愚而不識請占之五㤗注云五㤗五帝也¶
　詩意以五帝比囯朝列聖周(云/頌)清庿祀文王也¶
聖緒今皇纉真儒運斗樞¶
　言神宗継統而荆公爲相也法言云魯不用真儒後漢¶
　梁啇賛宰相運動樞機¶
道化迪天顕¶
　書迪畏天顕小民注謂湯蹈道畏天明著小民¶
<pb:KR4d0086_SBCK_002-22a>¶
朝論惜村難逸民大蒐狝¶
　左隠五年春蒐夏苗秋狝冬狩¶
豈聞任方物¶
　書任土作貢又無有逺迩畢献方物¶
包貢遺羽簳¶
　書厥貢羽毛歯革又惟&KR1642;輅楛注楛牛矢幹¶
招車必翹翹¶
　左莊二十二年敬仲曰詩云翹翹車乘招我以弓豈不¶
欲往畏我友朋注逸詩也¶
前席思謇謇¶
易王臣謇謇¶
王甥欲好懷¶
<pb:KR4d0086_SBCK_002-22b>¶
王純字丗弼山谷妺壻也前云我家東牀坦亦指丗弼¶
　尓雅云姊妹之夫爲甥¶
髙意恐難轉¶
　詩我心匪石不可轉也自且言伯在野以下皆謂丗弼¶
詩中稱伯兄雖在田野間而朋舊在朝必能援引㪯逸¶
　民也丗弼此懷雖好而七兄之意不可轉也¶
長篇題逺筒封寄淚空澘遥知雲際開灰飛黄鍾管¶
　大玄經曰調律者度竹爲管蘆莩爲灰漠然無動寂然¶
　無聲冬至夜半黄鍾以應¶
　　　贈張仲謀¶
車如雞栖馬如狗¶
後漢陳蕃傳陳留朱震字伯厚三府諺曰車如雞栖馬¶
<pb:KR4d0086_SBCK_002-23a>¶
　如狗疾悪如風朱伯厚¶
閉門常多出門少去天尺五張公子¶
老杜贈韋七賛善詩時論同歸尺五天自注曰俚語云¶
城南韋杜去天尺五前漢外戚傳云童謡曰燕燕尾涏¶
　涏張公子時相見¶
官居城南池館好¶
　杜詩宋公旧池館¶
徤児快馬紫游韁¶
杜詩朔方健児好身手洛陽伽藍記快馬健児不如老¶
　婢吹箎杜詩右持腰間刀左牽紫游韁自注云昔鄴下¶
　童謡曰青青御路楊白馬紫游韁¶
迎我不知沙路長髙榆老栁媚寒日枯荷小鴨凍野航津¶
<pb:KR4d0086_SBCK_002-23b>¶
人刺船起應客¶
陳平傳解衣臝而佐刺船¶
遥知故人一水隔下馬索酒呼三遲¶
　杜詩馬上誰家白面郎當堦下馬坐人牀不通姓字麁¶
豪甚指點銀瓶索酒嘗盧仝詩䓁閑對酒呼三遲屠羊¶
殺牛皆自在¶
騎奴笑言客竟癡¶
晋王述傳栢温欲爲子求婚子坦之言温意述大怒曰¶
汝竟癡耶¶
向來情義比瓜葛萬亊略不置町畦¶
騎奴瓜葛町畦並見上¶
追数存亡異憂楽燭如白虹貫酒巵¶
<pb:KR4d0086_SBCK_002-24a>¶
白虹貫日見邹陽傳¶
開軒臨水弄長笛¶
笛稱弄用晋栢温傳三調弄也¶
吹落殘月風凄凄城頭漏下四十刻破魔驚睡听新詩¶
楞嚴經云親見如來降伏諸魔今言睡魔也¶
君詩清壯悲節物政與秋䖝同一律¶
韓文由漢至今用一律¶
尓來更斍苦語工思婦霜碪擣寒月¶
曹子建七哀詩曰明月照髙樓流光正徘徊上有愁思¶
婦悲歎有餘哀沈休文云髙樓切思婦蓋用子建語也¶
謝玄暉有搗衣詩¶
朱顔緑髮深誤人¶
<pb:KR4d0086_SBCK_002-24b>¶
孟郊詩酒人皆倚春髮緑病叟獨藏秋髮白¶
不似草木長青春¶
　文選潘尼詩予渉素秋子登青春注云素秋謂老青春¶
謂少¶
㓗身好䝨君自有今日相㸔進於旧以兹敢傾一盃酒為¶
大夫人千万壽¶
後漢岑彭傳以朔望問大夫人起居注云漢法列侯之¶
母方稱太夫人¶
　　送薛楽道知鄖郷¶
　　　此詩云謝公巳葬而與謝師厚和答詩乃在其¶
　　　後尤不倫當别詮次¶
黄山葉縣連墻居¶
<pb:KR4d0086_SBCK_002-25a>¶
　汝州葉縣有黄成山山谷爲葉尉同官也¶
謝公席上對樗蒲䨇鬟女弟知桃李蚤許歸我舎中雛¶
　詩何彼禯矣華如桃李箋云㒷王姬與斉侯之子顔色¶
　俱盛也漢張耳傳舎中人皆笑此摘其字¶
平生同憂共安楽¶
　史記范蠡曰越王可與共患難不可與共楽¶
歳晚相望青雲衢去年樽酒輦轂下¶
司馬迁書云待罪輦轂下¶
各喜身爲反哺烏¶
文選𥙷亡詩嗷嗷林爲受哺於子注尓雅純黒而反哺¶
者烏也¶
城頭歸烏尾畢逋¶
<pb:KR4d0086_SBCK_002-25b>¶
　漢霊帝紀注云桓帝之𥘉京城童謡曰城上烏尾畢逋¶
　杜詩城頭烏尾訛¶
春寒啄雪送行車解佩我無明月珠¶
　列仙傳二女歩游江濵鄭交甫挑之女解佩與之數十¶
歩空懷无珮女亦不見詩曰何以贈之瓊瑰王佩漢邹¶
陽書曰明月之珠¶
折桞不對千里駒¶
折桞贈行也古歌曲有折楊桞无玉佩以贈送而徒折¶
　桞與千里馬不相稱也千里駒見前漢宗室刘德傳¶
念君胸中極了了作吏辦事猶詩書濁酒挽人作年少開¶
防心地亦時湏¶
楞嚴經當平心地則丗界地一切皆平杜詩延州秦北¶
<pb:KR4d0086_SBCK_002-26a>¶
　户閞防猶未巳¶
鄖郷縣古民少訟但問自巳不閞渠¶
　民之治否在長吏之邪正尓¶
登臨一笑雙白髮冝城凍笋供行厨¶
　鄖郷属均州冝城属㐮陽府¶
人生此楽他事无行李道岀漢南都寄聲諸謝今何如¶
　文選張平子南都賦李善曰南陽郡治宛在京之南故¶
　曰南都翰曰南都在南陽光武旧里以置都焉桓帝時¶
議欲廢之故衡作是賦漢之南都今鄧州也山谷継室¶
　南陽謝景𥘉師厚之女也自㐮陽至鄖郷必取道南陽¶
故詩云尓左㐮八亦不使一介行李告于寡君¶
謝公書堂迷竹塢¶
<pb:KR4d0086_SBCK_002-26b>¶
　莊子云桓公讀書堂上¶
手種竹今青青否我思謝公淚成雨屬公去&KR0904;壌下土¶
　鄧州治壌縣¶
　　　送張沙河逰薺魯諸邦¶
張侯去沙河三食鄴下麥¶
　沙河屬邢州鄴今相州也¶
筆力望晁董頗遭俗眼白¶
　晋阮籍溥能為青白眼見礼俗之士以白眼對之¶
平生斈經綸胸中負竒畫未論功活人¶
　後漢長沙大守張機仲景有南陽活人書¶
飽飯不常得¶
老杜但使殘年飽喫飯¶
<pb:KR4d0086_SBCK_002-27a>¶
妻寒尚賔敬¶
左傳𥘉曰季使過兾見兾鈌耨其妻饁之敬相待如賔¶
兒餓猶筆墨側聞共伯城¶
　共城縣属衛州¶
魚稻頗冝客又持(塵/生)甑¶
　後漢范丹字史雲里歌之曰甑中生塵范史雲釡中生¶
　魚范萊芜¶
欲徃立四壁¶
　馬相如傳家徒四璧立¶
平生貸米家十軰來簿責¶
　漢婁敬傳使者十軰來周亞夫傳吏簿責亜夫¶
囊无孔方兄¶
<pb:KR4d0086_SBCK_002-27b>¶
　晋魯褒錢神論曰親爱如兄字曰孔方¶
面有在陳色¶
　語在陳絶糧¶
守株伺投兔¶
　韓非子曰宋人有耕者田中有株兎走觸折頭而死因¶
　釋耕守株兾復得兎為宋人笑¶
歳晚將何獲廣道无人行春風轉沙石栖栖馬如狗¶
　語丘何為是栖栖者欤馬如狗見上¶
去謁東侯伯布衣未可量蒼髯身八尺魚乾要斗水¶
　得斗升之水然活矣見上注¶
士困易為德¶
孟子飢者易為食渴者易為飲史記平原君傳士方其¶
<pb:KR4d0086_SBCK_002-28a>¶
危困之時易德耳¶
譬之舉大木人借一臂力¶
　吕氏春秋云今㪯大木者前呼輿謣後亦應之此其於¶
㪯大木者善矣豈無鄭衛之音哉然不若此其冝也淮¶
　南子曰㪯大木者前呼邪許後亦應之余同吕覧莊子¶
　曰吾終身與汝交一臂而失之此摘其字¶
諸公感意氣¶
鮑明逺詩意氣相傾死何有¶
豈待故相識吾窮乏祖餞折桞當馬䇿¶
　左文十三繞朝贈之以䇿注䇿馬檛此詩盖以張沙河¶
　徃作遊士山谷以詩先焉庻幾諸人合力資之意氣相¶
感不必旧相識也¶
<pb:KR4d0086_SBCK_002-28b>¶
　　　送吴彦歸番陽¶
學省困齏塩¶
　文選沈休文有直斈省愁卧詩退之送窮文大斈四年¶
　朝韲莫塩¶
人材任尊奬倥侗祝螟蛉¶
　楊子斈行篇天降生民倥侗顓蒙又曰螟蛉之子殪而¶
　逢蜾臝祝之曰類我類我乆則肖之矣¶
小大器罌旊¶
　退之詩旊大缾罌小¶
諸生厭晚成¶
　老子云大器晚成¶
躐學要儈駔¶
<pb:KR4d0086_SBCK_002-29a>¶
學記曰學不躐等　貨殖傳曰莭儈駔¶
摹書說偏旁¶
林罕有字源偏旁小說三卷其序云漢大尉祭酒許子¶
取其形類作偏旁條例十五卷名之說文¶
破義析名象¶
　此譏王氏字觧¶
九鼎奏簫韶爰居端不饗¶
臧文仲祀爰居亊見左傳莊子逹生篇云有鳥止於魯¶
郊魯君恱之爲具大牢以饗之奏九韶以楽之烏乃眩¶
　視憂悲不敢飲食今休欵啓寡聞之人吾告以至人之¶
德譬之若載鼷以車馬楽鷃以鍾鼔也彼又烏能无驚¶
乎此亦譏王氏之斈前篇和王丗弼詩云斈徒日新聞¶
<pb:KR4d0086_SBCK_002-29b>¶
孤陋猶旧典亦此意¶
青衿少到門庭除晝閑敞¶
　詩子衿刺斈校廢也青青子衿悠悠我心言斈子競趍¶
　新斈不至公堂也文選南都賦体爽塏以閑敞¶
竹風交槐隂三見秋氣爽時賴觧亊人載酒直心賞¶
楊雄傳好亊者載酒肴從之鮑昭詩心賞猶難恃謝玄¶
　暉詩懷人去心賞¶
呉即楚囯材¶
　左傳聲子說楚云雖楚有材晋實用之¶
幽蘭秀榛莾彦囯吐嘉言¶
　晋胡母輔之傳王澄曰彦囯吐嘉言霏霏不絶輔之字¶
　彦囯¶
<pb:KR4d0086_SBCK_002-30a>¶
子將喜標榜¶
　後漢許劭字子將覈論郷黨人物每月輙更其品題故¶
　汝南俗有月旦評¶
平生欽豪俊乆客慕郷黨¶
　文選不曽逺離别安知慕儔侣¶
虚齋延洒掃薄飯薦腒鮝¶
　礼内則夏冝腒鱐注腒乾雉鱐乾魚唐韻鮝乾魚腊也¶
　音息两反¶
詩句唾成珠¶
　文選詩咳唾自成珠老杜詩汝身巳見唾成珠¶
笑嘲愜爬蛘¶
　杜牧詩云杜詩韓筆忙時讀似倩麻姑&KR1109;処&KR0946;¶
<pb:KR4d0086_SBCK_002-30b>¶
春夏頻謝除曽未厭來徃歸鴈多喜聲寒蝉停哀響黄花¶
滿籬落白蟻閙甕盎¶
　杜詩蟻浮仍臘味韓詩喧聒鳴甕盎¶
留君待佳節忽忽戒徂两¶
　文選謝玄暉詩優優整夜裝粛粛戒徂两¶
親戚傷離居¶
　檀弓吾離群而索居¶
交游念疇曩¶
　文選盧子諒詩借曰如昨忽爲疇曩(疇曩/伊何)逝者弥踈¶
碁局無對曹樗蒲失朋長問君去爲何雲物愁莾蒼¶
　莊子云適莾蒼者三飡而返莾莫浪反蒼七蕩反白樂¶
　天春雪詩寒消春莾蒼自注云二字上聲又翼城北原¶
<pb:KR4d0086_SBCK_002-31a>¶
　作云野色何莾蒼自注云去聲¶
壽親髮斑斑千里勞夢想家雞藁頭肥¶
藁禾稈也頭有餘粒雞食之而肥藁頭用禾頭生耳字¶
　又云史斉本紀曰時有童謡云一束藁两頭然藁頭云¶
　者山谷摘字多此類¶
寒魚受&KR0699;網甘㫖蔌中厨¶
　内則云㫖甘柔滑¶
伊唖弄文襁¶
東方朔傳伊優亜者辝未定也優一侯反亜烏加反刘¶
夢得詩咿唖轉井車宣紀在襁褓注云褓小兒𬒳也襁¶
小兒繃𥙷耕反史記趙丗家程嬰杵臼匿趙孤取他人¶
嬰兒負之衣以文褓¶
<pb:KR4d0086_SBCK_002-31b>¶
此行樂未央¶
詩夜未央¶
安知川塗廣¶
　渊明詩目倦川塗異¶
深秋上滄江逺水平如掌¶
　杜詩秦川對月平如掌¶
人生要得意壯士多曠蕩野鶴疲籠樊江鷗恋孤蔣¶
　子虚賦東蘠彫胡蓮藕觚盧張揖曰彫胡菰米也郭璞¶
　曰菰蔣也¶
朱來丘壑姿不著芻豢飬¶
　孟子芻豢之恱我口¶
寄聲謝郷鄰爲我具两槳(見上)有路即歸田君其信非誑¶
<pb:KR4d0086_SBCK_002-32a>¶
韓詩臨分不汝誑有路即歸田¶
　　　薛樂道自南陽來入都留宿㑹飮作詩餞行¶
　　　　入都謂至北京京即都也後漢有五都明皇幸¶
　　　　蜀改成都爲南京杜詩云城闕秋生畫角哀自¶
　　　　注云南京同两都得云城闕¶
薛侯本貴胄射䇿一矢中¶
　漢書儒林傳賛曰設科射策勸以官禄易旅之六五曰¶
　射雉一矢亡此倣其語左傳王召飬由基與之兩矢使¶
射吕錡中項伏弢以一矢復命注云一發而中¶
金蘭託平生¶
　易大傳二人同心其利断金同心之言其臭如蘭¶
瓜葛比諸從數囬尚成親(見上)况乃居連棟交游乃父子¶
<pb:KR4d0086_SBCK_002-32b>¶
講學連伯仲奴人通(使/令)孩稚接戯弄相憐負米勤¶
　家語子路見於孔子曰昔者由也事二親之時常食藜¶
　藿之實爲親負米百里之外親殁之後南遊於楚從車¶
　百乘積粟萬鍾累茵而坐列鼎而食願欲食藜藿爲親¶
　負米不可復得也¶
同力采蘭供¶
文選束廣微𥙷亡詩南陔孝子相戒以飬也偱彼南陔¶
言採其蘭眷恋庭闈心不遑安退之作孟先生詩云採¶
蘭超幽念亦用此事盖孟郊有母也供謂供飬其父母¶
苐三卷過家上冡云保身以爲供¶
每持君家書平安覷欵縫¶
顔師古匡俗正謬云今官曹文案於𥿄縫上記之曰欵¶
<pb:KR4d0086_SBCK_002-33a>¶
縫何也答曰此語出魏晋律令字林本作　刻也古¶
者簿領皆用簡牘其編連之處於縫上刻記之呼爲¶
縫今𥿄縫上書名猶取旧語呼爲¶
秦人與吾炙憂樂一體共¶
　孟子曰耆秦人之炙無以異於耆吾炙¶
釋之廷尉曹微過成繫訟從此張長公不肯爲時用¶
張釋之傳釋之爲公車令劾太子不下司馬門不敬後¶
拜廷尉景帝立釋之恐用王生計景帝不過也歳餘爲¶
淮南相猶以前過也其子摯字長公官至大夫免以不¶
能取容當丗故終身不仕陶渊明集有張長公詩云逺¶
哉長公䔥然何事¶
丘阿無梧桐曲直不在鳯¶
<pb:KR4d0086_SBCK_002-33b>¶
大雅卷阿云鳯皇鳴矣于彼髙岡梧桐生矣于彼朝陽¶
生涯谷口耕¶
鄭子真見上¶
丗事邯郸夢¶
異聞集道者吕翁經邯戦道上邸舎中有少年盧生自¶
歎其貧困言訖思寐時主人方炊黄梁爲饌翁乃探其¶
懷中枕以授生枕兩端有竅生夢中自竅入其家見其¶
身冨貴五十年老病而卒　欠伸而寤頋吕翁在傍主¶
人炊黄梁尚未熟¶
自君抱憂端¶
杜詩憂端斉終南澒洞不可掇¶
酒椀未忍齅¶
<pb:KR4d0086_SBCK_002-34a>¶
自注云借用¶
髙秋自南歸意氣稍寛縱黄花尚滿籬白蟻方浮甕¶
文選謝玄睴詩緑蟻方獨持注云釋名曰酒有汎斉浮¶
　蟻在上汎汎然¶
私言助燕喜¶
　魯頌公魯侯燕喜令妻壽母詩意謂助其娱親之樂也¶
且莫戒輜重¶
漢李陵傳召陵欲使爲貳師將輜重¶
霜風獵帷幕銀燭吐螮蝀¶
　郭璞山海經序云案汲郡竹書及穆天子傳穆王見西¶
　王母取其玉石珍瑰之器金膏銀燭之宝今考之穆王¶
　傳則云天子之宝玉果璿珠燭銀注云有精光如燭鮑¶
<pb:KR4d0086_SBCK_002-34b>¶
　明逺芙蓉賦潤蓬山之瓊膏輝葱河之銀燭鄘囯風蝃¶
　蝀在東莫之敢指注虹也¶
宻坐幸頗歡¶
　文選曹子建書云得爲宻㘴李善曰曹大家欹器頌曰¶
　倚帝主之宻㘴¶
劇飲寕辝痛¶
　杜詩痛飲真吾師¶
踈鍾嗚曉撞小雨作寒霿廐馬䔥䔥鳴¶
　詩乘馬在廐又䔥䔥馬鳴¶
征人稍稍動九衢槐桞中縱緩青絲鞚¶
杜詩不反青絲鞚虚燒夜燭花¶
朱楼豪士集¶
<pb:KR4d0086_SBCK_002-35a>¶
謝玄暉詩迢遞起朱樓¶
紅䄂清歌送¶
　退之詩清歌緩送感行人¶
河鯉献鱠材江澄解包貢¶
　禹貢楊州厥包橘柚錫貢¶
蟹擘鵝子黄¶
　老杜鵝兒黄似酒此借用¶
酒傾琥珀凍¶
杜詩春酒盃濃琥珀薄¶
㪯觴遥酌我發嚏知見頌¶
　邶囯風云寤言不寐願言則嚔箋云今俗人嚏云人道¶
我此古之遺語也盖寛饒云母多酌我¶
<pb:KR4d0086_SBCK_002-35b>¶
行行鞕箠倦短句煩屡諷¶
　　　次韻奉送公定¶
　　　　謝師厚二子愔字公静悰字公定¶
去年君渡河¶
　君无渡河楽府篇名亦曰箜篌引¶
棗下实離離今年君渡河剥棗詠豳詩¶
　文選笙賦歌曰棗下纂纂朱实離離豳七月八月剥棗¶
直縁恩義重不惮鞍馬疲¶
南史衛敬瑜妻詩故人恩義重不忍復双飛¶
詩書半行李道路費歳時親交歎存亡斈問訪闕遺¶
　司馬迁書又不能拾遺𥙷闕故唐有𥙷闕拾遺之官¶
我多後時悔君亦見亊遲¶
<pb:KR4d0086_SBCK_002-36a>¶
史記范雎傳云穣侯智士(也而見/亊遲)¶
定非児女知¶
漢髙紀吕公曰此非児女子所知¶
虚名無用處北斗與南箕¶
　小雅大東維南有箕不可以簸揚維北有斗不可以挹¶
　酒漿文選古詩南箕北有斗牽牛不負軛民無盤石固¶
　虚名復何益¶
燕趙游俠子¶
文選曹子建楽府云借問誰家子幽并游俠児郭景純¶
　詩京華游俠客¶
長安輕薄児¶
沈休文詩洛陽繁華子長安輕薄児後漢書曰李宝勸¶
<pb:KR4d0086_SBCK_002-36b>¶
　刘嘉且觀成敗光武聞告鄧禹曰孝孫素謹當是長安¶
　輕薄児誤之耳嘉字孝孫¶
狂掉三寸舌¶
　張良傳良迺称曰今以三寸舌爲帝者師¶
躐登九級墀¶
　杜詩飜手作雲覆手雨紛紛輕薄何湏数¶
立談光隂移歃血盟父子¶
　左陳五父及鄭伯盟歃如忘注志不在於歃血¶
指天出肝脾¶
　退之作子厚墓誌云握手出肺肝相示指天日泣涕誓¶
　生死不相背負真若可信¶
從來囯器重¶
<pb:KR4d0086_SBCK_002-37a>¶
韓安囯傳唯天子以爲囯器¶
見謂骨相竒¶
児寛傳見謂不習事¶
築岩發夢寐¶
書云說築傳岩之野¶
獵渭非熊螭¶
史記齊大公丗家周西伯將出獵卜之曰所獲非龍非¶
彲非虎非羆所獲覇王之符注彲勑知反索隠曰余本¶
亦作螭字¶
百工改䋲墨一丗擅文詞全人脰肩肩甕盎嫵且冝¶
莊子德充符篇云闉跋支離無脤說衛靈公靈公恱之¶
而視全人其脰肩肩甕盎大癭說齊桓公桓公恱之而¶
<pb:KR4d0086_SBCK_002-37b>¶
視全人其脰肩肩注云偏情一&KR1167;則醜者更好而好者¶
更醜也山谷詩意謂熈寕用人非賢而謂之賢賢則指¶
爲不肖也所謂游俠子輕薄児盖言當時新進少年趍¶
時苟合以口舌捷給躐等進用雖歃血而盟自謂披腹¶
而出肝脾其言皆不足信也王介甫素有重名稱爲囯¶
器其遇主得時如起於築岩釣渭而改制立法自眩文¶
詞附已者超迁之語不合意輒擯斥不用所謂恱闉跋¶
攴離甕盎大癭而視全人无疾者乃詆爲醜悪也前集¶
神宗挽詞固云築釣収賢輔此詩含譏諷非一過可了¶
故詳言之¶
大槐隂黄庭女蘿綿絡之¶
莊子水中有火乃焚大槐大槐以喻用亊者黄庭經注云¶
<pb:KR4d0086_SBCK_002-38a>¶
黄庭以中得名今本云中庭詩云蔦與女蘿施于松桓¶
　以喻小人附離而進也¶
昭陽两兄弟還自妬娥眉工顰又冝笑¶
楚詞九歌云旣含睇兮又冝笑¶
百軰來茹咨¶
　周頌王釐尓成來咨來茹義云咨謀茹度汝有事當來¶
　謀之來度之¶
班姫輕鴻毛更合衆口吹¶
　漢成帝班倢伃傳始為少使俄而大幸後趙飛燕姊弟¶
　自微賤㒷寢盛於前譛告許皇后班倢伃挾媚道祝詛¶
　許后坐廢倢伃求供飬大后長信宫趙皇后傳云召入¶
　宫大幸有女弟復召入后旣立後寵少哀而弟絶幸為¶
<pb:KR4d0086_SBCK_002-38b>¶
　昭儀居昭陽舎飛燕外傳云后怒以杯抵昭儀裙昭儀¶
　泣曰娣忘共𬒳苦寒時邪今幸貴其忍相搏乎此事以¶
喻王吕𥘉爲黨而後乖争班姬以喻當時逐客也按实¶
録熈寕七年三月王安石知江寕軍府八年正月秘閣¶
校理王安囯追毀出身以來文字放歸田里汀州編𬋩¶
人鄭俠改英州𥘉王安石將罷相引吕恵卿執政恵卿¶
素與安囯有隙因俠獄抵安囯罪是年二月安石復相¶
自後王吕之交遂絶山谷時在北京韓非子云齊景公¶
曰去仲尼如吹毛耳乃遺哀公女楽哀公怠於政仲尼¶
之齊¶
引繩痛排根¶
自注云音㾗漢書灌夫傳竇嬰失埶亦欲倚夫引繩排¶
<pb:KR4d0086_SBCK_002-39a>¶
根生平慕之後棄者¶
蒙蔽枉成帷唯恐岀巳上殺之如弈碁¶
左傳㐮二十八寗子視君不如弈碁¶
塵埃百年琴絶絃為鍾期¶
　見上注¶
落落虎豹文義難𬋩中窺¶
晋王獻之傳𬋩中窺豹時見一斑¶
至今楊子雲不與俗諧嬉歳晚草玄經覃思冩天維¶
書序研精覃思退之詩(白/日)座上傾天維¶
脫身天禄閣危於剱頭炊¶
　晉顧愷之傳桓玄與愷之同在殷仲堪㘴共作危語玄¶
　曰矛頭浙米剱頭炊¶
<pb:KR4d0086_SBCK_002-39b>¶
卧聞䇿董賢閉門甘忍飢¶
摭言載秦韜玉貴公子行云却笑儒生把書卷斈得顏¶
　囬忍飢面¶
五侯盛賔客騶轡交横馳¶
楼護傳云王氏方盛賔客滿門五侯兄弟争名其客不¶
　得左右文選阮嗣宗詩走獸交横馳¶
時通問字人得酒未曽辝¶
楊雄賛云為郎與王莽刘歆並又與董賢同官云云又¶
云王莽時刘歆甄豐皆為上公莽旣以符命自立欲絶¶
其原以神前事而豐子尋歆子棻復献之莽誅豐父子¶
投棻四裔辝所連及便収不請時雄校書天禄閣上治¶
獄使者來欲収雄雄從閣上自投下幾苑莽聞之問其故¶
<pb:KR4d0086_SBCK_002-40a>¶
　廼棻從雄斈作竒字雄不知情有詔不問問字見上注¶
　董賢見倿幸傳¶
近者君家翁天與脫馵鞿¶
　荘子馬蹄篇連之以覊&KR0919;丁立陟立两切左傳云韓厥¶
　執&KR0919;離騷云余雖好脩姱以鞿羈兮注韁在口曰韁革¶
　絡頭曰覊退之祭子厚文云子之中棄天脫&KR0919;覊¶
巳爲冥冥鴻矰&KR1508;尚安施¶
　楊子法言鴻飛冥冥弋人何篡焉張良傳戚夫人泣涕¶
　上曰爲我楚舞吾爲若楚歌歌曰鴻鵠髙飛一㪯千里¶
　羽翼巳就横(絶/四)海横絶四海又可奈何雖有矰&KR1508;尚安¶
　所施¶
飬蘭尋僧圃爱竹到水湄北闕免朝請西都分保釐¶
<pb:KR4d0086_SBCK_002-40b>¶
　書畢命康王命作冊畢以成周之衆命畢公保釐東郊¶
　律詩中有和師厚復官分司西京詩¶
文章九鼎重¶
　史記平原君傳毛先生一至楚而使趙重於九鼎大吕¶
冨貴一黍累¶
漢書律曆志度長短者不失豪釐量多少者不失圭撮¶
權輕重者不失黍累注云豪兎豪也十豪爲釐六十黍¶
　爲圭四圭爲撮音倉括反十黍爲絫十絫爲一銖絫來¶
　戈反亦音纍継之纍沈存中筆談云唐開元錢重二銖¶
　四絫今蜀中亦以十參爲一銖參乃古絫字相傳誤耳¶
趙良請灌園但爲啇君嗤¶
史記啇君鞅傳趙良見啇君曰君之危若朝露尚欲延¶
<pb:KR4d0086_SBCK_002-41a>¶
　年益壽乎則何不歸十五都灌園於鄙啇君弗從五月¶
　而秦孝公卒太子立公子䖍之徒告啇君反發吏捕(啇/君)¶
弃甲尚文過兕多牛有皮¶
　左宣二年宋城華元爲植廵功城者謳曰睅其目皤其¶
　腹弃甲而復于思于思弃甲復來使其驂乘謂之曰牛¶
　則有皮犀兕尚多弃甲則那役人曰從其有皮丹&KR0238;若¶
　何華元曰去之夫其口衆我寡¶
出仕書掣肘¶
　見墨竹賦注¶
歸來菊荒籬¶
　渊明歸去來詞云三徑就荒松菊猶存¶
不爲五斗折自無三徑資¶
<pb:KR4d0086_SBCK_002-41b>¶
　昭明太子作渊明傳云謂親朋曰聊欲絃歌以爲三徑¶
　之資乎執事者聞之以爲彭澤令歳餘郡遣督郵至縣¶
　吏請曰應束帶見之渊明嘆曰我豈能爲五斗米折腰¶
　向郷里小兒即日解印綬去聀¶
勝箭洗蹀血¶
　老杜悲陳陶云群胡歸來血洗箭蹀血字見前漢書¶
歸鞍懸月支¶
　漢張騫傳匈奴破月氏王以其頭爲飲器王摩詰燕攴¶
　行云拔剱巳断天驕臂歸鞍共飲月支頭文選曹子建¶
　詩控弦破左的右發摧月支注云月支射帖也邯郸淳¶
　蓻經曰馬射左边爲月支三枚馬蹄二枚二說疑不能¶
　决故併列之¶
<pb:KR4d0086_SBCK_002-42a>¶
斯人万户侯造物付鑪錘¶
莊子大宗師篇皆在鑪錘之間耳¶
我觀史臣篇䟽略記糟醨¶
史記屈原傳何不餔其糟而啜其醨借其字以言糟粕¶
譬如官池蛙誰能問公私¶
　晋惠帝紀帝嘗在華林園聞蝦蟆聲謂左右曰此嗚者¶
　為官乎私乎或對曰在官地為官在私地為私¶
君懷明月珠簸弄滄海涯¶
　退之詩婆娑海水南簸弄明月珠¶
深房珮芳蘭固是王所姬¶
　退之詩処子窈窕王所妃苟有令德隠不腓¶
南貢尚包橘¶
<pb:KR4d0086_SBCK_002-42b>¶
包橘見前篇¶
漢濵莫大隨¶
左傳漢濵之囯隨爲大¶
每來促談麈¶
鹿之大者曰麈群鹿隨之視麈尾所轉故談者揮之見¶
祖庭亊宛¶
風生庭竹枝骯髒得家法伊優不能爲¶
　漢趙壹傳有秦客者爲詩曰文籍雖滿腹不如一囊錢¶
　伊優北堂上骯髒倚門边¶
但聽呼樗蒲便足解人頥¶
　漢康衡傳康說詩解人頥¶
功成在漏刻¶
<pb:KR4d0086_SBCK_002-43a>¶
漢光武紀王尋王邑圍昆陽城自以為功在漏刻意氣¶
甚逸¶
頴利處囊錐¶
史記平原君傳平原君謂毛遂曰夫賢士之處丗也譬¶
若錐之處囊中其末立見今先生處勝之門下三年於¶
此矣左右未有所稱勝未有所聞是先生无所有也毛¶
遂曰臣乃今日請處囊中耳使遂早得處囊中乃脫頴¶
　而出非特其末見而已¶
失势落坑穽¶
　退之詩失势一落千丈強¶
寒窀如愁䲭得馬折足禍¶
　淮南子曰近塞上之人有善術(者)馬无故亡入胡人皆¶
<pb:KR4d0086_SBCK_002-43b>¶
弔之其父曰此何遽不為福平居數月其馬將胡駿馬¶
而歸人皆賀之其父曰何遽不為禍乎家冨馬良其子¶
好騎墮而折其髀人皆弔之其父曰何遽不為福乎居¶
　一年胡人入塞丁壯死者十九此獨以跛之故(父/子)相保¶
亡羊多歧悲¶
列子云楊子之鄰人亡羊旣率其黨又請楊子之竪追¶
之楊子曰嘻亡一羊何追者之衆鄰人曰多歧路旣反¶
問獲羊乎曰亡之矣歧路之中又有歧焉吾不知所之¶
　所以反也心都子曰大道以多歧亡羊斈者以多方¶
喪生¶
屡敵因心計¶
屡當作慮食貨志桑私羊以心計¶
<pb:KR4d0086_SBCK_002-44a>¶
伏兵幾面欺¶
漢季布傳今噲面謾史記作面欺¶
長戈仰閞來¶
過秦論云仰閞而攻秦¶
吐欵受羇縻¶
南史范曄傳曄與孔熈先謀逆熈先望風吐欵辝(氣/不)撓¶
萬事只如此畢竟誰成虧¶
莊子曰有成與虧故昭氏之鼓琴也無成與虧故昭氏¶
之不鼔琴也自但听呼樗蒲至誰成虧皆言樗蒲也援¶
李翺集中有五木經其略云樗蒲五木玄白判厥二作¶
雉背雉作牛王采四盧白雉牛甿采六開塞今秃撅¶
全爲王駁爲甿又曰設閞二馬𥘉出閞疊行非王采不¶
<pb:KR4d0086_SBCK_002-44b>¶
出閞不越坑入坑有謫行不擇筴馬外一矢爲坑¶
爱君方寸間醇朴乃器師¶
　器師疑是吾師¶
安得擺俗纏東崗並鉏犂由來在隂鶴不必振羽儀¶
　易中孚之九二鳴鶴在隂其子和之漸之上九鴻漸于¶
陸其羽可用爲儀¶
送行傾車盖載酒滿䲭夷¶
　漢陳遵傳自用如此不如䲭夷鴟夷滑稽腹大如壷¶
天髙木葉下¶
楚詞洞庭波兮木葉下¶
潦退河流卑屯雲搴六幕¶
退之詩夏槐作雲屯前漢礼楽志云紛云六幕浮大海¶
<pb:KR4d0086_SBCK_002-45a>¶
師古曰六幕猶言六合¶
新月吐半規¶
韓詩前夕雖十五月圎未滿規¶
人生㑹面難取醉听狂癡¶
杜詩主稱㑹面難一㪯累十觴取醉見上南史沈昭略¶
謂張約曰汝張約耶何乃肥而癡約曰汝沈昭畧耶何¶
乃瘦而狂昭略大笑曰瘦巳勝肥狂又勝癡¶
語穽發欺笑¶
退之詩詰屈避語穽¶
詩鋒犯嘲譏縣知履霜來¶
易履霜堅冰至¶
少别爲不怡天津媚河漢¶
<pb:KR4d0086_SBCK_002-45b>¶
　尔雅析木謂之津箕斗之間津也注漢津也天漢(之/津)梁¶
闕角掛秋霓¶
　闕角見餞薛楽道詩題下注¶
中有鬼與神赤舌弄隂機¶
太玄云赤舌燒城吐水于缾測曰赤舌吐水君子以解¶
　崇也王延壽夢鬼物賦云劓尖鼻踏赤舌退之雪詩譁¶
　譁弄隂機¶
夜光但十襲¶
闞子云宋之愚不汝瑕疵¶
去去善逆旅凍醪約重持山薬倒藤架紅棃帶寒㬢坐湏¶
騎奴還淹留歳恐朞¶
騎奴見上¶
<pb:KR4d0086_SBCK_002-46a>¶
无為出門念牽衣嬰孺啼¶
李曰詩兒女歡笑牽人衣¶
短韻願成誦時時寄相思¶
文選陸士衡文賦或托言於短韻退之祭文投义魚之¶
　短韻唐陸羽傳得南都賦不能讀危坐効羣兒囁嚅若¶
　成誦狀韓詩願寄相思字¶
　　　種决明¶
后皇冨嘉種¶
楚詞橘頌云后皇嘉樹橘來服兮¶
决明著方術¶
　本草决明子注云俗方惟以療眼也道術時湏¶
耘鋤一席地¶
<pb:KR4d0086_SBCK_002-46b>¶
　老杜種蒿苣詩序云理小畦種一两席許詩云破塊数¶
　席間荷鋤功易止¶
時至觀茂宻縹葉資芼羮¶
内則芼羮注云芼菜也又云雉免皆有芼注云謂菜釀¶
緗花馬蹄实¶
緗謂淺黄色本草注云生子作角实似馬蹄俗名馬蹄¶
决明¶
霜叢風雨餘簸簸塲功畢¶
囯語单㐮子過陳川不梁野有庾積埸功未畢¶
枕囊代曲肱甘寢听芬苾¶
莊子云孫叔敖甘寢秉羽而郢人投兵詩苾芬載祀¶
老眼願力餘¶
<pb:KR4d0086_SBCK_002-47a>¶
囯策趙王曰秦之攻我也不遺餘力矣¶
讀書真成癖¶
晋杜預傳時王済有馬癖和嶠有錢癖武帝謂預曰卿¶
有何癖對曰臣有左傳癖¶
　　　都下喜見八叔父¶
　　　　自此皆北京解官後所作雖編次稍失先後之¶
　　　　序觀其大略可也¶
一別七冬夏¶
　山谷官北京留守文潞公留再任遂跨七年故前詩云¶
我㘴廣文舎七年讀書燈又云七年身屡到欎欎䕃(簷/瓦)¶
幾書通置郵¶
孟速於置郵¶
<pb:KR4d0086_SBCK_002-47b>¶
冥鴻難借問江鯉多沉浮¶
冥鴻用蘇武亊江鯉用尺素亊又晋殷羡所致書¶
　皆投水中曰沉者自沉浮者自浮殷洪喬不作書郵¶
心因夢想去迹為山川留叔趍丹鳯闕身向卧龍洲¶
詩意謂叔先入京而身徃南陽巳乃㑹都下也閞中記¶
云建章宫元闕臨北道鳯在上故曰鳯闕也卧龍州當¶
在南陽謝師厚南陽人今鄧州也苐二卷次韻師厚五¶
月十六日視田悼李彦深詩云南鴈傳尺素飛來卧龍¶
城彦深亦南陽人時同在郷里可見龍洲為南陽¶
邂逅入閞馬同時解轡鞦¶
考工記必緧其牛注閞東謂紂為緧緧亦作鞦¶
別後亊万端¶
<pb:KR4d0086_SBCK_002-48a>¶
後漢吴漢傳帝責漢曰比勑公千條萬端¶
向來身百憂咨嗟舊田園慟哭新松楸¶
　退之詩畢命依松楸¶
稍詢耆舊間太半歸山丘小児携婦子襁褓皆褁頭¶
漢衛青傳臣子在襁褓中杜詩去時里正與褁頭¶
青燈照逆旅呼酒濯乱愁破啼爲笑語¶
　文選刘越石答盧諶詩并序曰相與㪯觴對膝破(啼爲/笑)¶
霜夜盡更籌歳寒叔舊莭况又髙春秋¶
　漢蘇武傳陛下春秋髙¶
老松心梗槩緑竹氣和柔¶
　霍去病傳去病以和柔自媚於上張釋之傳馬頼和柔¶
言如不出口體若不勝裘¶
<pb:KR4d0086_SBCK_002-48b>¶
　檀弓云趙文子其中退然如不勝衣其言呐呐然如不¶
　出諸其口¶
徳音潤九里¶
　河潤九里本出莊子後漢郭伋傳帝勞之曰河潤九里¶
政亊無全牛¶
莊子云庖丁爲文惠君解牛惠君曰技盖至此乎庖丁¶
　曰始臣解牛之時所見無非全牛者三年之後未嘗見¶
　全牛也¶
詩成戯筆墨清甚韋蘇州¶
　唐韋應物爲蘇州刺史有詩集¶
篆籕有志氣當於古人求¶
漢藝文志史籕十五篇注云周宣王大史作大篆十五¶
<pb:KR4d0086_SBCK_002-49a>¶
　篇晋王戎傳當從古人中求耳杜詩似君湏向古人求¶
自悲聞道晚渉丗如(虚/無)舟雖無觸物意倘亦遭罵咻¶
莊子云方舟而濟於河有虚船來觸舟雖有扁心之人¶
　不怒孟子衆楚人咻之¶
稍窺性命斈未窮言行尤¶
　語言寡尤行寡悔¶
息心待自信渺如大河流堤防小不宻一决敗数州¶
　此言防心之難也傳燈録有僧亡名息心銘山谷嘗(手/冩)¶
安得心服礼不見爲瘡疣¶
退之隨亊生瘡疣¶
荆雞変化材鵠卵滯隂幽¶
莊子曰奔蜂不能化藿蠋越雞不能伏鵠卵吾材小不¶
<pb:KR4d0086_SBCK_002-49b>¶
　能以化子¶
願因啄抱力浩蕩碧雲游¶
退之詩鶴翎不天生変化在啄菢杜詩白鷗没浩蕩萬¶
里誰能馴¶
　　　次韻答叔原㑹寂照房呈稚川¶
客愁非一種歴乱如蜜房¶
杜詩天寒割蜜房¶
食甘念慈母衣綻懷孟光¶
内則云衣裳裂紉箴請𥙷綴孟光乃後漢梁鴻妻¶
我家猶北門¶
時解北京教授至京師其家猶在北京母夫人無恙𥘉¶
在北京喪偶殯於北京者十一年¶
<pb:KR4d0086_SBCK_002-50a>¶
王子渺湖湘寄書无鴈來衰草漫寒塘故人哀王孫¶
韓信傳哀王孫而進食¶
交味耐乆長¶
唐魏元同與裴炎締交能保終始号耐乆交¶
置酒相暖热¶
元稹苦樂相倚曲猶得半年伴暖熱王荆公次程公闢¶
韻云清明若覩蘭亭月暖热應忘蕙帳秋¶
吾儕癡絶処不减顧長康¶
晋顧愷之俗傳愷之有三絶才絶畫絶癡絶長康其字¶
得閑枯木坐¶
長沙石霜山釋慶諸衆議延請諸聞之更入深山无人¶
之境長坐不卧屹若枯株天下謂之石霜枯木衆見僧¶
<pb:KR4d0086_SBCK_002-50b>¶
宝傳¶
冷日下牛羊(見詩)坐有稲田衲¶
北山録曰稲畦爲衣陶土爲器稲畦袈裟也陶土(瓦鉢/也)¶
頗薰知見香¶
釋氏書有解脫知見香¶
勝談𥘉亹亹¶
晋阮脩傳王衍談易有所未了敦曰阮宣子可與言衍¶
　曰未知其亹亹之処定何如耳又謝安傳安弱冠詣王¶
𪷟清言良乆旣去濛子脩曰向客何如大人濛曰此客¶
亹亹爲來逼人¶
脩綆汲銀牀¶
用退之汲古得脩綆之意古詩後園鑿井銀作牀金瓶¶
<pb:KR4d0086_SBCK_002-51a>¶
素綆汲寒漿杜詩露井凍銀牀太白詩梧桐落金井一¶
葉飛銀牀¶
聲名九鼎重¶
　見上文章九鼎重注¶
冠盖万夫望¶
礼記君子知微知彰知柔知剛万夫之望¶
老禅不掛眼¶
　退之詩餘事不掛眼¶
㸔蝸書屋梁¶
　酉陽雜爼云睿宗爲兾王時寢齋壁上蝸跡成天字上¶
　遽掃之經數日如𥘉及即位鑄金爲蝸分寘道釋像前¶
韻與境俱勝意將言两忘¶
<pb:KR4d0086_SBCK_002-51b>¶
　係辝子曰書不尽言言不尽意莊子云不若两忘而化¶
　其道¶
出門事衮衮斗柄莫昂昂月色䴡双闕¶
　三輔黄圗古歌詞云長安城西有双闕¶
雪雲浮建章¶
文選謝玄暉詩金波䴡鳷鵲玉䋲低建章¶
苦寒无処避唯欲酒中藏¶
　　　同王稚川晏叔原飯寂照房(得房字)¶
髙人住宝坊¶
華嚴論云安立宝坊集諸人天¶
重客欵齋房¶
漢髙帝紀豪傑聞令有重客又礼樂忘有齋房之歌元¶
<pb:KR4d0086_SBCK_002-52a>¶
　封二年芝生甘泉齋房作此借用其字¶
市聲猶在耳¶
　左言猶在耳¶
虚静生白光¶
　莊子虚室生白¶
幽子遺淡墨¶
　退之別趙子詩海中諸山中幽子頗不无¶
䆫間見瀟湘蒹葭落鳬鴈¶
詩蒹葭蒼蒼¶
秋色媚横塘博山沉水煙淡與人意長¶
　西京雜記有五層金博山鑪古詩云博山鑪中百和香¶
自携鷹爪芽來試魚眼湯¶
<pb:KR4d0086_SBCK_002-52b>¶
鷹爪魚眼見上¶
寒浴得温湢¶
　内則云外内不共井不共湢浴釋音彼力切注湢浴堂¶
體静心凱康¶
宋玉神女賦心凱康以楽歡尓雅釋詁第一云愷康楽¶
盤飡取近市¶
杜詩盤飡市逺无兼味¶
厭飫謝羶羊¶
莊子羊肉不慕蟻蟻慕羊肉羊肉羶也¶
裂餅羞豚膾¶
老杜詩浮瓜供老病裂餅常所爱¶
包魚芰荷香平生所懷人¶
<pb:KR4d0086_SBCK_002-53a>¶
詩嗟我懷人¶
忽言共榻牀常恐風雨散¶
韋蘇州詩何時風雨夜復此對床眠¶
千里鬱𥘉望斯游豈易得渊對妙濠梁¶
莊子与恵子游於濠梁之上詳見上¶
雅雅王稚川¶
晋刘惔傳洛中雅雅有三嘏¶
易親復難忘¶
　右楽府君家甚易知易知復難忘¶
晏子与人交風義盛激昂两公盛才力宫錦䴡文章鄙夫¶
得秀句¶
　杜詩最傳秀句寰區　滿¶
<pb:KR4d0086_SBCK_002-53b>¶
成誦更懷藏¶
成誦見次韻送公定詩註¶
　　　次韻叔原㑹寂照房(得照字)¶
風雨思斉詩¶
齊囯風風雨思君子也¶
草木怨楚調¶
渊明有怨詩楚調一篇¶
本无心擊排¶
賈誼䟽云所排擊剥割皆衆理解也¶
勝日用歌嘨¶
　勝日見上¶
僧䆫茶煙底¶
<pb:KR4d0086_SBCK_002-54a>¶
杜牧詩今日鬢絲禅榻畔茶煙輕颺落花風¶
清絶對二妙¶
　晋衛&KR1493;傳一䑓二妙¶
俱含萬里情雪梅開嶺徼¶
　謂大庾嶺頭梅也¶
我慙風味淺砌莎慕松蔦¶
詩蔦與女蘿施于松栢¶
中朝盛人物¶
退之詩云囯朝盛文物¶
誰與開顔笑一公老諳亊¶
　退之詩中朝大官老於亊¶
似解寂寞釣¶
<pb:KR4d0086_SBCK_002-54b>¶
　退之答崔立之書耕於寛閑之野釣於寂寞之濱¶
對之空歎嗟楼閣重晚照¶
　杜詩上方重閣晚百里見秋毫¶
　　　次韻稚川得寂字¶
平生萬里興㰸退著寸尺¶
　退之詩㰸退就新懦趍營悼前猛¶
向來類竊鈇¶
列子曰人有亡鈇者意其鄰之子視其行歩竊鈇也顔¶
色竊鈇也言語竊鈇也動作態度無爲而不竊鈇也俄¶
而搜其谷而得其鈇他日復見其鄰人之子動作態度¶
无似切鈇也鈇音斧¶
少日巳爭席¶
<pb:KR4d0086_SBCK_002-55a>¶
莊子曰其往也舎者避席其反也舎者與之爭席矣¶
曩過招提飯¶
老杜遊奉先寺詩巳從招提遊更宿招提境按僧輝記¶
云招提者𣑽言拓闘提奢唐言四方僧物後人傳冩之¶
　誤以拓爲招又省去闘奢二字止稱招提則今十方住¶
持寺院也涅槃經云造僧招提則生不動囯¶
愜當易爲適¶
杜詩愜當乆忘筌盖用渊明詩人亦有言稱心易足也¶
　又云稱心固爲好¶
食鮭如舉士¶
　南史庾杲之傳任昉戯曰誰謂庾郎貧食鮭常有二十¶
　七種鮭户佳反¶
<pb:KR4d0086_SBCK_002-55b>¶
名下無遺索¶
閻立本見張僧繇畫曰名下定無虚士¶
談餘天雨花¶
　楞嚴經云即時天雨百寳蓮花間錯紛糅¶
茶罷風生腋¶
　盧仝謝孟諌議寄新茶詩云七椀喫不得也唯斍两腋¶
習習清風生¶
誰言塵土中有此坐上客¶
謝安傳安旣出桓温問左右頗嘗見我有此客不¶
言前傾許可¶
後漢宣秉䓁傳語曰同言而信則信在言前¶
胷次開堛塞¶
<pb:KR4d0086_SBCK_002-56a>¶
　退之南山詩逼塞生怐愗¶
同是蠧魚癡¶
　退之詩豈殊蠧書䖝生死文字間癡謂書癡¶
還歸理編冊長安千門雪¶
　借長安以言汴京可見此四詩自北京解官至京師作¶
蟹黄熊有白更約載酒行无爲守岑寂¶
　　　竹軒詠雪呈外舅謝師厚并調李彦深¶
　　　　此篇至卷終皆自汴京囬至南陽作¶
破臘春未融¶
　杜詩臘破思端綺¶
土膏寒不發¶
　囯語云自今至于𥘉吉土膏其動¶
<pb:KR4d0086_SBCK_002-56b>¶
数聲鳴條風¶
　論衡五日一風風不鳴條¶
一夜洒窗雪¶
　退之詠雪云洒急听窗知¶
開軒万物曉落势良未歇¶
　退之歯落詩俄然落六七势落殊未巳¶
鏗鏗青琅玕閱此歳凛冽¶
　退之詩豈如秋霜雖凛冽¶
摧埋頭槍地¶
　司馬迁書見獄吏則頭槍地千羊反¶
意氣終自㓗¶
大白詩眼花耳热後意氣素霓生¶
<pb:KR4d0086_SBCK_002-57a>¶
君子謂此君全身斯明哲¶
詩旣明且哲以保其身¶
屋頭維(女/貞)顔色少澤恱¶
琅玕此君皆謂竹以比師厚女貞木名以比李彦深¶
稍能窺藩籬亦有固窮節¶
語君子固窮渊明詩不頼固窮節百丗當誰傳又云深¶
　得固窮節¶
佳興冉冉生門外無車轍¶
漢書陳平以席爲門然門外多長者車轍¶
冩之朱絲絃清坐待明月¶
　文選詩直如朱絲絃清如玉壷氷¶
　　　丙寅十四首効韋蘇州(并序)¶
<pb:KR4d0086_SBCK_002-57b>¶
二月丙寅率李原彦深謝愔公静游百花洲適爲游人所¶
擅見拒於晨門因賦何人有酒身無事誰家多竹門可欵¶
之句行係馬李氏園歩至廣済僧舎謁冦忠愍萊囯公祠¶
堂用吏部詩韻作¶
雪霽草木動¶
　月令草木萌動¶
春融煙景和嘉辰掩閞坐如此節物何同游得二子晤對¶
不在多¶
詩彼羙淑姬可與晤言箋云晤對也¶
不知鞍馬倦想見洲渚春淸畫鎻芳園誰家停畫輪¶
　晋輿服志畫輪車駕牛以綵添畫輪轂故名曰畫輪車¶
髙桞極有思向風招遊人¶
<pb:KR4d0086_SBCK_002-58a>¶
退之詩楊花榆莢无才思此反而用之¶
漸嘉楼外花嘉賞亭边栁作者歸山丘¶
曹子建詩生存華屋處零落歸丘山¶
今春為誰有千秋万歳後還復來游否¶
元注云漸嘉楼陽夏謝希深作嘉賞亭范文正公作桓¶
子新論云雍門周說孟嘗君曰千秋万歳後高䑓既巳¶
傾曲池又巳平¶
城南有佳園¶
王逸少帖云㒒近修小園子殊佳致山簡傳諸習氏荆¶
土豪族有佳園池¶
風物迎馬首¶
左惟予馬首是瞻¶
<pb:KR4d0086_SBCK_002-58b>¶
但賞主人竹不飲主人酒¶
王徽之傳呉中一士大夫家有好竹欲觀之便出坐輿¶
造竹下諷嘨主人洒掃請坐徽之不顧將出主人乃閉¶
門徽之便以此賞之¶
紅日媚紫苔¶
沈休文詩賔堦緑錢滿客位紫苔生¶
輕風泛春桞¶
楚詞光風轉蕙泛崇蘭¶
三公末白髮¶
三公謂冦萊公范文正公謝希聲也¶
十軰乘朱輪¶
楊惲家方隆盛乘朱輪者十人¶
<pb:KR4d0086_SBCK_002-59a>¶
只取人看好何益百年身¶
　杜詩長為万里客有愧百年身¶
但願長今日清樽對故人¶
　渊明詩但願長如此躬耕非所歎¶
江梅香冷淡開遍未全踈巳有耐寒蝶双飛上花湏今夜¶
嚴城角肯留花在无¶
　楽府詩集云漢横曲有梅花落本笛中曲也按唐大角¶
　曲亦有大梅花小梅花等曲今其聲猶有存者¶
我思五桞翁解作一生亊得錢送酒家便静㝷山寺念我¶
還如此翁應㑹人意¶
渊明傳云嘗著五桞先生傳以自况又云顔延之為始¶
安郡過潯陽造渊明每徃必酣飲致醉臨去留錢二万¶
<pb:KR4d0086_SBCK_002-59b>¶
　與渊明渊明悉送酒家稍就取酒謝靈運詩還得静¶
　者便杜詩老來苦便静¶
庭空日色静楼逈鍾聲遲¶
　李義山詩地寛楼巳逈人更逈於楼¶
褐叟巳爭席¶
　左㫖酒一盛兮余與褐之父晲之爭席見上¶
馴鴉更不疑同來復同去竟別我為誰¶
退之詩遇酒即酩酊君知我為誰¶
謝甥有逸㒷李髯非不嘉¶
　蜀志閞羽傳馬超來降羽書與諸葛亮問超人村可誰¶
　比類亮知羽護前答之曰孟起當與益德並驅爭先猶¶
未及髯之絶倫逸群也羽羙髯故亮謂之髯¶
<pb:KR4d0086_SBCK_002-60a>¶
苦思夢春草¶
　南史謝惠連傳族兄靈運嘗思詩竟日不就忽夢見惠¶
　連即得池塘生春草大以爲工¶
醉狂眠酒家¶
　杜詩李白斗酒詩百篇長安市上酒家眠¶
斯游無俗物傲睨至昏鴉¶
　晋王戎傳戎与阮籍爲竹林之遊戎嘗後至籍曰俗物¶
　巳復來敗人意杜詩曰眼前無俗物又云有待至昏鴉¶
寺古老僧静亭隂脩竹多萊公作州日部曲屢經過衆推¶
識公面蒼石眠緑莎¶
　寇凖平仲贈萊囯公謚忠愍始爲参知政事罷知鄧州¶
盛時衆吹嘘謫去衆毀辱不爲公存亡幽蘭春自緑欲書¶
<pb:KR4d0086_SBCK_002-60b>¶
名相傳安得南山竹¶
前漢公孫賀傳云南山之竹不足受我詞¶
昔公調鼎实(見上)指頋九廟尊郡囯冨士馬于今開塞垣¶
　杜詩一寄塞垣深¶
誰能起公死爲囯守北門¶
　守比門見第一卷上注¶
出身丗䘮道¶
莊子曰丗喪道矣道喪丗矣丗与道交相喪也¶
解綬飢驅我¶
　渊明乞食詩云飢來驅我去不知竟何之¶
杯中得醉郷¶
　唐王績有醉郷記¶
<pb:KR4d0086_SBCK_002-61a>¶
去就不復果豈爲俗人言¶
司馬迁書可爲智者道難爲俗人言¶
逹人儻余可¶
賈誼鵬烏賦逹人大觀物無不可百花洲萊公祠堂皆¶
在鄧州此詩云解綬飢驅我可見北京解官至汴京囬¶
過鄧也¶
少小尚狷介¶
退之詩少小聚嘻戯¶
與人常不欵¶
後漢光武幸章陵置酒作楽宗室諸母因酣恱相與語¶
　曰文叔少時謹信與人不欵曲唯直柔耳今乃能如此¶
置身稍雍容遇酒輙引滿¶
<pb:KR4d0086_SBCK_002-61b>¶
　漢書序傳引滿㪯白¶
自是鶴足長難齊鳬脛短¶
莊子鳬脛雖短續之則憂鶴脛雖長断之則悲¶
　　　對酒歌答謝公静¶
我爲北海飲¶
　後漢書孔北海云坐上客常滿樽中酒不空¶
君作東武吟(見上注)㸔君平生用意処䔥洒定自知人心¶
定自晋人語也丗說王敦曰家兄在郡定嘉又謝太傳¶
　曰定自佳定自佳¶
南陽城边雪三日愁隂不能分皂白¶
　晋天文志庾翼書云此天公憒憒無皂白之徴也¶
摧輪踠蹄泥数尺¶
<pb:KR4d0086_SBCK_002-62a>¶
退之朝賀歸詩緑槐十二街渙散馳輪蹄又贈元十八¶
何人識章甫而知駿蹄踠魏武苦寒行曰車輪爲之摧¶
城門晝開眠賈客移人僵尸在旦夕誰能忍飢待食麥¶
左成十年晋侯夢大厲斍召桑田巫巫言如夢公曰何¶
如曰不食新矣又曰晋侯欲麥使甸人献麥將食張如¶
厠䧟而卒此借使¶
身憂天下自有人寒士何者愁填臆民生政自不願材¶
晋謝安傳正自不能不尓退之祭子厚文凡木之生不¶
頋爲材¶
可乘以車可鞭䇿¶
列女傳老萊子妻云可食以酒肉者可隨以鞭捶可授¶
　以官禄者可隨以斧鉞¶
<pb:KR4d0086_SBCK_002-62b>¶
君不見海南水流紫旃檀碎身百錬金愽山¶
本草沉香門白檀樹出海南又云真紫檀旧在下品又¶
云扶南囯人言衆香共是一木根是旃檀莭是沉水葉¶
是藿香膠是薫陸選詩昔爲百錬剛¶
豈如不蒙斧斤賞老大絶崖霜雪間投身有用禍所集¶
莊子匠石歸檪社見夢曰云云且子求無所可用乆矣¶
幾死乃今得之爲予大用使子也而有用且得有此大¶
也邪¶
何况四逹之衢井先汲¶
尓雅四逹謂之衢莊子直木先伐甘井先竭¶
昨日青童天上囬手捧玉帝除書來¶
列仙傳有青童君王莽傳是時爭爲符命封侯其不爲者¶
<pb:KR4d0086_SBCK_002-63a>¶
　相戯曰獨无天帝除書乎此借用¶
一番通籍清都闕¶
　列子穆王以為清都紫微帝王　之居楽天詩¶
　只恐長生湏有籍仙䑓試為檢名看¶
百身書名赤城臺¶
　苑君傳云治赤城山¶
飛昇度丗无虚日恠我短褐趍塵埃顧謂彼童子¶
　退之秋懷詩顧謂汝童子置書且安眠¶
此何預人亊¶
晋謝玄傳子弟亦何預人亊而正欲使其佳¶
但對淸樽即眼開一杯引人着勝地¶
　丗說新語曰王衛軍云酒正自引人着勝地¶
<pb:KR4d0086_SBCK_002-63b>¶
傳聞官酒亦自清徑湏沽取續吾瓶南山朝來似有意今¶
夜倘放春月明¶
　　　戯贈彦深¶
　　　　元注云李原字彦深厚之弟居南陽¶
斈髯家徒立四壁¶
　李髯見上漢司馬相如傳家徒四立壁¶
未嘗一飯能留客¶
　老杜云一飯未曽留俗客¶
春寒茅屋交相風¶
渊明飲酒詩弊庐交悲風荒草没前庭¶
倚墻捫虱讀書䇿¶
　晋王猛傳桓温入閞猛𬒳褐詣之捫虱而言傍若无人¶
<pb:KR4d0086_SBCK_002-64a>¶
曲礼曰先坐書策琴瑟在前坐而迁之戒勿越¶
老妻甘貧能飬姑寕剪髻鬟不典書¶
　晋陶侃傳侃早孤貧為縣吏鄱陽孝廉范逵嘗過侃時¶
倉卒无以待賔其母乃截髮得双髲以易酒肴楽飲極¶
歡杜詩長者來在門荒年自糊口家貧无供給客位但¶
　箕箒俄傾羞頗珍寂寥人散後入恠鬢髮空吁嗟為之¶
　乆自陳剪髻髮鬻市充杯酒¶
大兒得飡不索魚小兒得禈不索𥜗¶
　晋韓康伯傳伯数歳母為作𥜗令捉熨斗而謂之曰且¶
　着𥜗㝷當作複禈伯曰不復湏火在斗中而柄尚热今¶
　旣着𥜗下亦當暖¶
庾郎鮭菜二十七¶
<pb:KR4d0086_SBCK_002-64b>¶
食鮭二十七種見上¶
太常齋日三百餘¶
後漢周澤傳為太常嘗卧疾齋宫其妻哀澤老病闚問¶
所苦澤大怒以妻干犯齋禁遂収送詔獄謝罪時人為¶
之語曰生丗不諧作太常妻一歳三百六十日三百五¶
十九日齋一日不齋醉如泥¶
上丁分膰一飽飯藏神夢訴羊蹵𬞞¶
周礼大宗伯以脤膰之礼親兄弟之囯左傳天子有亊膰¶
焉又云与执膰焉此言釋奠分胙也啓顔録云有人常食¶
𬞞忽食羊肉夢五藏神曰羊踏破菜薗¶
丗傳寒士有食籍一生當飯百甕𦵔¶
詩疆埸有瓜是剥是𦵔(新/序)楚恵王食寒𦵔而得蛭𦵔若¶
<pb:KR4d0086_SBCK_002-65a>¶
今虀甕也又摘礼記醯醢百甕字以相謔也食籍見第¶
　六卷¶
冥冥主張審如此¶
莊子孰主張是¶
附郭小圃冝勤鉏¶
摘蘇秦傳附郭田二頃字¶
葱秧青青葵甲緑早韭晚菘羮糝熟¶
南史斉周顒隠鍾山文思太子問菜食何味最勝曰春¶
𥘉早韭秋末晚松莊子藜羮不糝¶
充虚解戦頼湯餅¶
晋束晢餅賦曰玄冬猛寒清晨之㑹涕凍鼻中霜(凝/口)外¶
充虚解戦湯餅爲最¶
<pb:KR4d0086_SBCK_002-65b>¶
芼以䓑虀與甘菊¶
内則云雉免皆有芼注云菜釀也晋石崇傳云韭蓱虀¶
是擣韭根雜以麥苗耳¶
幾日怜槐巳着花一心呪笋莫成竹¶
白樂天食笋詩且食勿踟蹰南風吹作竹¶
群兒笑髯窮百巧我謂勝人飯重肉¶
漢朱家傳食不重味公孫弘傳汲黯曰弘位在三公奉¶
禄甚多然爲布𬒳詐也上問弘弘曰有之臣聞管仲相¶
齊有三歸侈擬於君桓公以覇晏嬰相景公食不重肉¶
齊囯亦治云云弘身食一肉脫粟飯¶
群兒笑髯不若人我獨爱髯無亊貧君不見猛虎即人厭¶
麋鹿¶
<pb:KR4d0086_SBCK_002-66a>¶
　易曰則鹿无虞¶
人還寢皮食其内¶
　左㐮二十一年州綽曰二子者譬於禽獸臣食其肉而¶
　寢處其皮矣¶
濡需終与豕俱焦¶
　莊子徐无鬼萹有暖姝者有濡需者濡需者豕虱是也¶
　擇䟽鬛自以為廣宫大囿奎蹄曲隈乳間股脚自以為¶
　安室利處不知屠者之一旦鼔臂布草操煙火而巳与¶
　豕俱焦也¶
飫肥擇甘果非福虫蟻无知不足驚横目之民万物靈¶
　莊子天地篇夫子无意於横目之民乎書惟人万(物/之)虚¶
請食熊蹯楚千乘¶
<pb:KR4d0086_SBCK_002-66b>¶
左文元年楚大子啇臣以宫甲圍成王王請食熊蹯而¶
　死弗听¶
立死山壁漢公卿¶
　後漢献帝紀建安元年車駕至洛陽是時宫室燒尽百¶
　官披荆棘依牆壁間州郡各擁強兵而委輸不至群僚¶
　飢乏尚書郎以下自岀採稆或飢死牆壁間或為兵士¶
　所殺¶
李髯作人有佳處¶
　韓文諱卞云作人得如周公孔子亦可以止矣¶
李髯作詩有佳句雖无厚禄故人書¶
　杜詩厚禄故人書断絶長飢稚子色凄凉¶
門外猶多長者車¶
<pb:KR4d0086_SBCK_002-67a>¶
陳平亊見上¶
我讀楊雄逐貧賦斯人用意未全踈¶
　逐貧賦見雄傳兹不及注¶
　　　寄南陽謝外舅¶
謝公遂偃蹇¶
　後漢蔡邕傳董卓聞邕名髙辟之稱疾不就卓大怒曰¶
　我力能族人蔡邕遂偃蹇者不旋踵矣¶
南陽无舊庐天与解纓紱元非傲當塗¶
　老杜獨酌詩本无軒冕意不是傲當時¶
庖丁釋牛刀衆手斫大觚¶
　莊子曰庖丁為文惠君解牛砉然嚮然奏刀騞然莫不¶
　中音文惠君曰技盖至此乎庖丁釋刀對曰臣之所好¶
<pb:KR4d0086_SBCK_002-67b>¶
　者道也進乎技矣批大郤導大窽因其固然技經肯綮¶
　之未嘗而况大觚乎¶
白雲曲肱卧青山滿牀書¶
　寒山子詩家中何所有惟見一牀書¶
妙質落川澤¶
　莊子郢人堊漫其鼻端使匠石斵之宋元君召匠石曰¶
　嘗試爲寡人爲之匠石曰臣之質死乆矣自夫子之死¶
　也吾無以爲質矣¶
果然天網踈¶
　老子云天網恢恢踈而不失¶
故知今人巧未斍古人迂築塲歳功休¶
　囯語云埸功未畢詩云九月築埸囿¶
<pb:KR4d0086_SBCK_002-68a>¶
夜泉鳴竹渠胸懐鬰磊隗¶
丗說阮籍胸中磊隗故湏澆之¶
此物諒時湏¶
此物謂酒先言夜泉鳴竹渠謂糟床也¶
児能了翁亊¶
晋傳咸傳云生子癡了官亊官亊未易了了亊正自癡¶
復爲快耳此借用¶
安用府中趍¶
古楽府詩三十侍中郎四十專城居盈盈公府歩冉冉¶
府中趍¶
孫能誦翁詩¶
　老杜驥子詩云問知人客妵誦得老人詩¶
<pb:KR4d0086_SBCK_002-68b>¶
乃是千里駒¶
　漢楚元王傳云德有智畧武帝謂之千里駒¶
人生行楽耳¶
漢楊惲傳其詩云人生行楽耳湏冨貴何時¶
用舎要自如我方神其拙社檪官道樗¶
莊子逍遥游篇云惠子謂莊子曰吾有大樹人謂之樗¶
其大本擁腫而不中繩墨其小枝絭曲而不中䂓矩立¶
　之塗匠石不顧又人間丗云匠石之齊至乎曲轅見檪¶
　社樹云云第一卷上再和荅爲之詩云檪依曲轅社聊¶
　用神其拙巳注其詳¶
公猶憂斧斤睥睨斵樽壷¶
莊子云百年之木破爲犠樽¶
<pb:KR4d0086_SBCK_002-69a>¶
萬古身後前芭蕉秋雨余少年喜狡獪叱化粒成珠¶
　神仙傳王逺字方平過蔡經家麻姑亦至即求少許米¶
　撤地視米皆成真珠方平笑曰姑固少年吾老矣不復¶
　作此狡獪変化也¶
謨功可歌舞¶
　書矢厥謨禹成厥功左九功之德皆可歌也又襄三十¶
　一文王之功天下誦而歌舞之¶
斈古則暖姝¶
莊子徐無鬼篇云有暖姝者斈一先生之言則暖暖姝¶
姝而自恱也¶
所好果不同未可一理驅眇思忘言對¶
前所注臣之質死乆矣郭象注云非夫不動之質忘言¶
<pb:KR4d0086_SBCK_002-69b>¶
　之對則雖至言妙斵無所用之¶
安得南飛鳬¶
　飛鳬見上注¶
鄙心生蔓草萌芽望耘鉏¶
　後漢黄憲傳陳蕃周㪯曰時月之間不見黄生則鄙吝¶
　之萌復存乎心左傳蔓草猶不可除¶
離筵如昨日¶
　杜詩離筵何大頻¶
春桞見霜枯未辱錦繍段時蒙双鯉魚¶
文選張平子四愁詩云羙人贈我錦繍段古楽府詩云¶
　客從逺方來遺我双鯉魚¶
憶昔参凡杖旌容覷規模引接開藻鍳¶
<pb:KR4d0086_SBCK_002-70a>¶
杜詩持衡留藻鍳¶
髙明通亊樞門生五七軰寂寞半白鬚談經落麈尾¶
　晋孫盛傳善言明理時殷浩擅名一時惟盛与抗論嘗¶
　談論對食擲麈尾毛悉落飯中¶
行楽從藍輿¶
　晋陶潜傳向乘藍輿亦足自返¶
看竹辟強宅¶
　徽之觀竹見上王献之傳云嘗經吴郡聞顧辟強有名¶
　園先不相識乘平肩輿徑入時辟強方集賔友而献之¶
　游歴旣畢傍若无(辟/人)強勃然便驅出門献之傲如也¶
閱士黄公壚¶
　晋王戎傳戎嘗經黄公酒壚下過顧謂後車曰吾昔与¶
<pb:KR4d0086_SBCK_002-70b>¶
嵇叔夜阮嗣宗酣暢於此竹林之下亦預其末自嵇阮¶
　云亡吾便為時之所覊紲今日視之雖近邈若山河¶
雪屋煑茶薬晴簷張畫圖幽寺促燈火青氊置樗蒲遶牀¶
呌一擲十白九雉盧¶
　晋刘毅傳於東府聚樗蒲大擲一判應至数百万餘人¶
　並黒犢以還惟刘𥙿及毅在後毅次擲得雉大喜褰衣¶
繞床呌謂同坐曰非不能盧不亊此耳𥙿悪之因挼五¶
木乆之曰老兄試為卿　答旣而四子俱黒其一子轉¶
　躍未定𥙿厉聲喝之即成盧焉毅意殊不快¶
蔡澤來分功¶
　史記蔡澤傳蔡澤謂應侯曰君獨不觀夫博者乎或欲¶
大投或欲分功¶
<pb:KR4d0086_SBCK_002-71a>¶
袁耽必上都¶
晋袁耽傳耽字彦道桓温少時遊於博徒資産俱尽尚¶
有負進欲永済於耽而耽在艱試以告焉耽略无難色¶
遂変服懷布㡌隨温与債主戯耽素有藝名債者聞之¶
　而不相識謂之曰卿當不辦作袁彦道也遂就局十万¶
　一擲直上百万耽投馬絶呌探布帽擲地曰竟識袁彦¶
道不¶
開旗縱七歩破竹一群胡¶
諸葛亮傳注引漢晋春秋曰亮至南中所在戦捷聞孟¶
獲者為夷漢所服募生致之旣得使觀於營陣之間獲¶
對曰向者不知虚实故敗若秪如此即易勝耳亮笑縱¶
使更戦七縱七禽而亮猶遣獲獲曰公天威也南人不¶
<pb:KR4d0086_SBCK_002-71b>¶
復反矣晋杜預傳預曰今兵威已振譬如破竹数節之¶
間皆迎刃而解詩意盖以兵喻樗蒱也¶
成梟燭為明挾長朋佐呼終飲見温克¶
詩飲酒温克¶
所爭匪錙銖¶
礼儒行曰雖分囯如錙銖注八兩曰錙(釋/音)說文云六銖¶
誰令運甓翁見謂牧豬奴¶
晋陶侃傳諸参佐或以談戯廢亊者乃命取其酒器蒲¶
博之具悉投之江曰摴蒲者牧豬奴戯耳侃在廣州无¶
亊輙朝運百甓於齋外暮運於齋内人問其故答曰吾¶
方致力中原過尓優逸恐不堪亊見謂見上¶
亊託丈人重乃爱屋上烏¶
<pb:KR4d0086_SBCK_002-72a>¶
老杜云丈人屋上烏人好烏亦好尚書大傳曰武王登¶
夏䑓以臨殷民周公旦曰臣聞之爱其人者爱其屋上¶
烏憎其人者憎其徒胥韓詩外傳曰武王至于邢丘天¶
雨三日不休問大公對曰爱其人及屋上烏悪其人憎¶
其胥餘¶
舊言如對面形迹滯舟車¶
　礼舟車所至¶
風簾想隠几天籟嗚寒梧¶
隠几天籟見莊子¶
尚喜讀書否還能把酒無鄴城渺塵沙冠盖若秋蕖¶
詩山有扶蘇注曰荷華扶蕖也¶
相過問寒温¶
<pb:KR4d0086_SBCK_002-72b>¶
杜詩虚名但蒙寒温問泛爱不救溝壑辱¶
意氣馳九衢楚客雖工瑟齊人本好竽¶
　退之答陳啇書云斉王好竽¶
永懷溟海量北斗不可㪺¶
詩維比有斗不可以挹酒漿韻書云㪺挹也¶
勝夜親筆墨因來明月珠¶
肇法師答刘遺民書云君與法師當数有文集因來何¶
　少此篇題云寄南陽謝外舅而後人編類誤雜之南陽¶
詩中其詩云鄴城渺塵沙鄴城謂大名也大名本魏州¶
後唐建鄴都山谷自大名寄詩南陽也¶
　　　次韻正仲三文自衡山返命舎驛過外舅師(厚贈/荅)¶
　　　　正仲三丈謂王存字正仲元豐間修起居注元¶
<pb:KR4d0086_SBCK_002-73a>¶
祐𥘉自右丞迁左丞陳無巳詩話云謝師厚廢居於鄧¶
　王右丞存其妺壻也奉使荆湖枉道過之夜至其家師¶
　厚有詩云倒着衣裳迎户外尽呼兒女拜燈前¶
昏昏市井氣¶
　楊子雲市井相與言則以財與利昏昏見上¶
呫呫兒女語¶
前漢灌夫傳平生毀程不識不直一錢今日長者爲壽¶
　廼效女兒曹呫囁耳語退之詩呢呢兒女語¶
禽喧聲百種春作亊萬緒¶
列子云優優萬緒起矣¶
人間雞黍期¶
文選范雲詩恨不具雞黍注引謝承後漢書山陽范式¶
<pb:KR4d0086_SBCK_002-73b>¶
　字巨卿與汝南張元伯爲友春别京師以秋爲期至九¶
　月十五日殺雞作黍二親笑曰山陽去此幾千里何必¶
至元伯曰巨卿信士不失期言未絶而巨卿至¶
天上德星聚¶
丗說新■語註云續晋陽秋曰陳仲弓從諸子姪造荀郎¶
　父子于時德星聚太史奏五百里賢人聚¶
乖離畧十年¶
　文選詩乖離即長衢王逸少帖多有乖離字¶
髮白歯齟齬(見上)太史禱衡丘佐王用貔虎子雲免大夫¶
　楊雄傳雄以病免復召爲大夫以言師厚¶
草玄空自苦¶
　刘歆觀太玄謂雄曰空自苦¶
<pb:KR4d0086_SBCK_002-74a>¶
人生只尓是付與罋頭謂¶
法書要録江東云堈面猶河比称罋頭謂𥘉熟酒也¶
山谷外集詩註卷之二¶
<pb:KR4d0086_SBCK_002-74b>¶
<pb:KR4d0086_SBCK_002-74b>¶
