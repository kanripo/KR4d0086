# -*- mode: mandoku-view; -*-
#+TITLE: 山谷外集詩註
#+DATE: 2015-09-12 00:26:47.738416
#+PROPERTY: ID KR4d0086
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB08n0647-012山谷外集詩註-卷十二.
<pb:KR4d0086_SBCK_012-1a>¶
山谷外集詩注卷之十二¶
　　　讀曹公傳(并序)¶
曹公自以勲髙宰衡文對西伯蟬蛻揖譲之中而用漢室¶
於家巷¶
　離騷經云五子用失乎家巷後漢延篤傳䔍以病免歸¶
　教授家巷¶
更黨錮之災義士忠臣耘除略盡献靈之間北面朝者拱¶
而觀變漢魏何擇焉彼見宗廟社稷之無與也執大阿而¶
用其頴以司一丗之命左右無不得意引後宫於鈇銊如¶
刈蒲茅¶
　後漢献帝伏皇后紀政在曹操操求董貴人殺之帝以¶
　貴人有&KR1494;累爲請不得后懷懼與父書言操殘逼&KR0250;令¶
<pb:KR4d0086_SBCK_012-1b>¶
　宻圖之事露操逼帝廢后令華歆勒兵入宫收后后閉¶
　戸藏壁中歆就牽后出時帝在後殿后&KR0013;髮徒跣行泣¶
　過訣曰不能復相活&KR0088;帝曰我亦不知命在何時遂將¶
　后下暴室以&KR0104;崩¶
夫匹婦婢使得罪家人猶爲謝過而親北面受命之君自¶
以爲未知死所嗚呼癘憐王其誰曰過言¶
　𢧐國策楚語云或&KR0003;春申君曰孫子天下賢人也君何¶
　辭之春申君於是使人請孫子於趙孫子爲書謝曰癘¶
　人憐王此不恭之語也雖然不可不審察也此爲劫弑¶
　死亡之主言也夫人主年少而矜材無法術以知姦則¶
　大臣主断楚王子圍以冠纓絞王殺之因自立也齊崔¶
　杼攻莊公射中其股遂殺之近代李兊用趙餓主父於¶
<pb:KR4d0086_SBCK_012-2a>¶
沙丘淖齒用齊擢閔王之筋縣於其廟梁夫癘雖㿈腫¶
抱疾上比前丗未至絞纓射股下比近代未至擢筋而¶
餓死也由此&KR0026;之癘雖憐王可也注云續韓非子諺曰¶
癘憐王¶
雖然終已恭譲腹毒而色取仁任丕以易漢姓者何也漢¶
之末造雖得罪於社稷骨鯁之臣而猶不得罪於民故猶¶
爱其名耳余聞曰道揆以上惠不足而明有餘不在社稷¶
而数有功粢盛殆其不継哉感之作曹公詩一章¶
南征北伐報功頻劉氏親爲魏國賓畢竟以丕成霸業豈¶
能於漢作純臣¶
　献帝紀建安二十五年正月庚子魏王曹操薨三月改¶
　元延康冬十月乙卯皇帝遜帝魏王丕稱天子奉帝爲¶
<pb:KR4d0086_SBCK_012-2b>¶
　山陽公公奏事不稱臣左傳君子曰頴考叔純孝也注¶
　曰純猶篤也傳又云君子曰石碏純臣也¶
兩都秋色皆喬木二祖恩波在細民¶
　班固作兩都賦辝曰有西都賓問東都主人云云孟子¶
　曰所謂故國者非謂有喬木之謂也二祖謂髙祖丗祖¶
　杜詩莫恠恩波隔又云恩波錦帕舒¶
駕馭英雄雖有術¶
　杜詩君王自神武駕馭必英雄又云君王無所措駕馭¶
　英雄材¶
力扶宗社可無人¶
　　　&KR0258;詩¶
古風䔥索不言歸貧賤交情冨貴非¶
<pb:KR4d0086_SBCK_012-3a>¶
下邽翟公爲廷尉賓客填門及廢門外可設雀羅後復¶
爲廷尉客欲往翟公大書其門曰一死一生乃知交情¶
　一貧一冨乃知交態一貴一賤交情乃見見鄭當時傳¶
丗祖本無天下量子陵何慕釣魚磯¶
後漢嚴光傳光字子陵與光武同遊學及光武即位変¶
　姓名𨼆身不見帝令以物色求之後齊國上言有一男¶
　子披羊裘釣澤中帝疑其光乃備安車聘之三反而後¶
　至竟不屈子陵髙抗皆丗祖之量有以客之也&KR0002;丗祖¶
　有貧冨交情之異則嚴光豈慕此哉此語必有爲而發¶
　　　同謝公定携書浴室院汶師置飯作此¶
竹林風與日俱斜細草猶開一兩花天上歸來對書客(一)¶
(作卷)愧勤僧飯更煎茶¶
<pb:KR4d0086_SBCK_012-3b>¶
　　　謝人恵茶¶
一規蒼玉作蜿蜒¶
　此言龍團退之南海神碑云蜿蜿蜒蜒來享飲食¶
藉有佳人錦叚鮮¶
　張平子四愁詩云美人贈我錦綉叚¶
莫𥬇持㱕淮海去爲君重試大明泉¶
　唐張又新水記云水之與茶冝者凡七品淮南路揚州¶
　大明寺水第五¶
　　　暮到張氏園和壁間舊題¶
邵平不見見園𤓰三徑還㝷二仲家莫道暫來無所得未¶
秋先見碧蓮華¶
　邵平二仲見上髙僧傳求𨚗跋■於别室入禪累日不¶
<pb:KR4d0086_SBCK_012-4a>¶
出寺僧遣沙弥候之亘室弥漫生靑蓮花¶
　　　從人求花¶
&KR0213;南&KR0213;北勃姑啼¶
　桞子厚聞黄鸝詩此時晴煙最&KR0055;處舎南巷北遥相語¶
　杜詩&KR0213;南舎北皆春水勃姑見上¶
體中不佳隂雨垂¶
　晉王湛傳兄子濟嘗詣湛見牀頭有周易問何用此爲¶
　湛曰體中不佳脫復看耳¶
欲向黄梅問消息背隂合有兩三枝¶
　傳燈録慧能大師傳智逺禅師謂曰西域菩提達磨傳¶
　心印於黄梅汝當往彼參决師辝决直造黄梅之東禅¶
　詩含此意李白詩聞道春還未相識走傍寒梅訪消息¶
<pb:KR4d0086_SBCK_012-4b>¶
　祖庭事𫟍曰經律異相云有噉人&KR0294;捉得一人日方欲¶
　出人謂&KR0294;曰君何以靣白背黒曰我&KR0294;性畏日也其人¶
　向日而走旣得脫因&KR0003;偈言勤學第一道勤問第一方¶
道逢羅刹難背隂向太陽¶
　　　懋宗奉議有佳句詠冷庭叟野居庭堅於庭叟有¶
　　　十八年之舊故次韻贈之¶
　　　　庭叟有佳侍児因早朝而逸去乃挿藩甚𫿞宻¶
城西冷叟半忙閑¶
湘山野録云楊大年爲閑忙令丗上何人最好閑丗上¶
　何人最好忙¶
人道王陽得早還¶
漢王吉字子陽爲諫議大夫謝病㱕琅邪¶
<pb:KR4d0086_SBCK_012-5a>¶
四望楼䑓皆我有一原花竹住中間&KR0004;无狗盗偷籬落¶
　史記孟嘗君客最下坐有能爲狗盗者入秦宫藏中取¶
　狐白裘¶
底事娥眉失鎻関毎爲朝天三十里時時驚枕夢催班¶
　杜詩汝陽三斗始朝天¶
　　　李濠州挽詩¶
循吏功名两漢中平生風義最雍容魚遊濠上方云楽¶
　見上¶
鵩在承塵忽告凶¶
　西漢雜記云賈誼在長沙鵩鳥集其承塵而鳴長沙俗¶
　以鵩鳥至人家主人死&KR0105;作鵩鳥賦齊死生等榮辱以¶
　遣&KR0104;累焉¶
<pb:KR4d0086_SBCK_012-5b>¶
掛劒自知吾已許¶
　吴丗家季扎過徐君徐君好季扎劒口弗敢言季扎心¶
　知之爲使上囯未献還至徐徐君已死乃解其宝劒繫¶
　之徐君冢木而去曰始吾心已許之豈以死背吾心哉¶
脫驂不爲涕無從¶
　檀弓云孔子之衛遇舊館人之䘮入而哭之哀出使子¶
　貢脫驂而賻之子貢曰於門人之䘮未有所脫驂脫驂¶
　於舊館無乃巳重乎夫子曰予向者入而哭之遇於一¶
　哀而岀涕予惡夫涕之無從也小子行之¶
百年窮逹都㱕盡淮水空圍墓上松¶
禮数最優徐孺子¶
　見上¶
<pb:KR4d0086_SBCK_012-6a>¶
風流不减謝宣城¶
　見上¶
那知此别成千古未信斯言隔九京¶
　禮記晉献文子曰從先大夫於九京注謂晉卿大夫之¶
　墓地在九原京盖字之誤¶
落日松楸隂隧道西風簘鼔送銘旌善人報施今如此隴¶
水長寒嗚咽聲¶
　史記伯夷傳或曰天道無親常與善人若伯夷叔齊可¶
　謂善人者非&KR0088;積仁潔行而餓死天之報施善人何如¶
　哉楽府有隴頭歌古詞云隴頭流水鳴聲幽咽遥望秦¶
　川心肝断絶¶
　　　寄家¶
<pb:KR4d0086_SBCK_012-6b>¶
近别幾日客愁生固知逺别難爲情¶
　文選王昭君詩傳語後丗人逺嫁難爲情退之詩人間¶
　有累不可住依然離别難爲情¶
夢回官燭不&KR0313;把¶
　後漢巴祗與客暗坐不然官燭杜詩浩歌淚&KR0313;把又云¶
　&KR0313;把那須滄海珠檀道鵉續晉陽秋曰陶潜九月九日¶
　無酒於宅边菊叢中摘&KR0313;把見白衣人送酒¶
猶聽嬌兒索乳聲¶
　退之詩嬌女未絶乳念之不能忘忽如在我前耳若聞¶
　啼聲¶
　　　衛南¶
今年畚鍤棄春耕折葦枯荷繞壞城¶
<pb:KR4d0086_SBCK_012-7a>¶
　杜詩菱荷枯折隨風濤陸龜蒙鵁鶄詩不似閑棲折葦¶
秋¶
白烏自多人自少¶
　嘗聞東坡知登州有一主簿白事不巳公頗倦謾云晚¶
　可見過主簿不測其意至晚獨入公強出見之因閱杜¶
　詩問云江湖多白烏天地足靑蠅白烏鷗鷺之属耶主¶
　簿曰白烏乃蚊蚋以况贓吏江湖之間去朝廷逺多贓¶
　吏耳天地之間君子少而小人多公即改&KR0026;厚待之按¶
　月令群烏養羞注云羞謂所食也夏小正曰九月丹烏¶
　羞白烏&KR0003;曰丹烏謂丹良也白烏謂閩蚋也又按金楼¶
　子云白烏蚊也齊&KR0074;公卧栢寢謂仲父曰一物失所寡¶
　人悒悒今白烏營營是必飢耳閩音文人少字蓋用杜¶
<pb:KR4d0086_SBCK_012-7b>¶
　詩䔥條四海内人少豺虎多也¶
汙泥終濁水終淸¶
　杜詩濁河終不汙淸濟退之詩清溝映汙渠¶
沙&KR0163;旗鼔千人集漁戸風煙一笛横唯有鴟鴞古祠栢對¶
人猶是向時情¶
　　　酒¶
江形圜似阮家盆¶
　丗&KR0003;阮仲容至宗人間共集以大盆盛酒¶
山势岺如北海樽¶
　孔融傳樽中酒不空¶
戸有浮蛆春盎盎奴松一路醉郷門¶
　唐王績有醉郷記楞嚴經頌云十方薄伽梵一路𣵀槃¶
<pb:KR4d0086_SBCK_012-8a>¶
　　門¶
　　　急雪&KR0009;王立之問梅¶
紅梅雪裏與蓑衣莫遣寒侵鶴𦞃枝¶
　吴都賦家有鶴𦞃户有犀渠借此以言梅友之瘦也¶
老子此中殊不淺¶
　&KR0067;亮在武昌諸佐吏乗秋夜共登&KR0047;楼俄而亮至諸人¶
　將起避之亮曰老子於此處興復不浅¶
尚堪何遜作同時¶
　杜詩東閣&KR0026;梅動詩興還如何遜在揚州按三輔决録¶
　何遜在揚州見官梅乱發賦四言詩人得傳冩司馬相¶
　如傳朕獨不得與此人同時哉¶
　　　又&KR0009;王立之¶
<pb:KR4d0086_SBCK_012-8b>¶
南人羇旅不成歸夢遶&KR0047;枝與北枝安得孤根連夜發要¶
當雪月並明時¶
　花湏連夜發&KR0047;北枝並見上¶
　　　歳寒知松栢¶
　　　　此詩效進上躰元祐間作有两篇其一見前集¶
松栢天生獨青靑貫四時¶
　禮記曰其在人也如竹箭之有筠也如松栢之有心也¶
　貫四時而不改柯易葉莊子受命於地唯松栢獨也在¶
　冬&KR0104;靑靑¶
心藏後凋節歳有大寒知¶
　論語歳寒然後知松栢之後凋也¶
慘淡氷霜晚輪囷澗壑姿¶
<pb:KR4d0086_SBCK_012-9a>¶
輪囷見上¶
或容蝼蟻穴¶
老杜古栢行苦心豈免容蝼蟻¶
未見斧斤遲揺落千秋静婆娑萬&KR0284;悲鄭公扶正&KR0026;已不¶
見封彛¶
　唐魏證傳帝曰此證&KR0134;我行仁義旣効矣惜不令封德¶
　彞見之¶
　　　效進士作&KR0026;成都石經¶
　　　　成都記孟蜀時僞宰相母昭裔以俸金刻九經¶
　　　　於石¶
成都九經石歳乆麝煤寒¶
　麝煤寒見上¶
<pb:KR4d0086_SBCK_012-9b>¶
字畫參工拙文章可鍳&KR0026;危&KR0022;猶&KR0134;講¶
　後漢楊秉傳以明尚書徴入&KR0134;講注云猶侍講也¶
相國校凋刋羣盗煙塵後諸生竹帛殘¶
　劉向典校書籍皆先書竹改易刋定可繕冩者以上帛¶
　見御覽簡門¶
王春尊孔氏¶
　孔子作春秋首書春王正月¶
乙夜詔甘盤¶
　漢官儀中黄門持五夜謂甲夜至戊夜杜陽雜編文宗¶
　視朝後即閱群書謂左右曰&KR0002;不甲夜視事乙夜&KR0026;書¶
　則何以爲人君&KR0088;&KR0003;命舊學于甘盤¶
願比求諸野¶
<pb:KR4d0086_SBCK_012-10a>¶
　漢蓺文志仲尼有言禮失求諸野¶
成書學上官¶
　尚書序悉上送官藏之書府漢文翁爲蜀郡守起¶
　學官於成都市中學官謂學&KR0213;也¶
　　　送徐景道尉武寕¶
李苦少人摘¶
　見上¶
酒醇無巷深¶
　古語美酒無曲巷¶
當官莫避事¶
　左傳當官而行¶
爲吏要清心¶
<pb:KR4d0086_SBCK_012-10b>¶
　淸心見上¶
葛藟松千尺¶
　國風綿綿葛藟¶
寒泉綆百㝷¶
　莊子綆短者不可以汲深¶
公朝有汲引¶
　漢劉向云禹稷皐陶轉相汲引¶
吾子茂徽音¶
　詩大姒嗣徽音¶
黄綬&KR0024;一尉¶
　朱博傳刺史不察黄綬注丞尉職卑皆黄綬¶
還依水竹居身隨南渡馬¶
<pb:KR4d0086_SBCK_012-11a>¶
退之詩一馬&KR0047;渡開新主此摘其字¶
書&KR0009;北來魚風俗諳鄰並艱難試事&KR0004;官閑莫歌舞教子¶
誦詩書¶
　鄰並事&KR0004;使俗語所謂以俗爲雅也¶
　　　杜似吟院兩首¶
日長吟院無公事燕入花開必有詩莫道南風吹鴈去春¶
来亦有北風時¶
吟院虚明如畫舫想成檻外是長冮杜郎忽作揚州夢雨¶
帶風沙打夜䆫¶
　唐杜牧之詩十年一斍揚州夢嬴得靑楼薄行名¶
　　　奉送劉君昆仲¶
游子㱕心日夜流¶
<pb:KR4d0086_SBCK_012-11b>¶
　漢髙祖紀謂沛父兄曰游子悲故郷¶
南陔香草可晨羞¶
　束廣微補亡詩云循彼南陔言採其蘭又云馨爾夕饍¶
　絜爾晨羞¶
平原曉雨半槐夏汾上午風&KR0004;麥秋¶
　歐陽詩話云趙學士師民詩思光精如麥天晨氣潤槐¶
　夏午隂清前丗名流皆所未到也¶
鴻鴈要須翔集早脊鴒無憾急難求¶
　詩鴻鴈于飛集于中澤常棣云脊鴒在原兄弟急難論¶
　語翔而後集¶
欲因行李傳家信姑射山前是晉州¶
　劉君兄弟當自德州㱕晉故稱平原汾上時山谷在德¶
<pb:KR4d0086_SBCK_012-12a>¶
平也按寰宇記晉州所治臨汾縣有平山一名壷口禹¶
貢所謂壷口治梁及歧也今名姑射山在縣西八里莊¶
子藐姑射之山有神人焉即此¶
　　　&KR0134;交代張和父酒¶
風流五日張京兆¶
　漢張敞傳敞使賊曹&KR0122;絮舜有所按験舜以敞奏當免¶
　不肯爲敞竟事曰吾爲是公盡力多矣今五日京兆耳¶
　安能復案事¶
今日諸孫困小官作尹大都如廣漢¶
　趙廣漢張敞皆京兆尹所爲大略相似¶
畫眉仍復近長安¶
　敞爲婦畫眉長安人傳張京兆眉憮欲得官近長安唐¶
<pb:KR4d0086_SBCK_012-12b>¶
　人語也¶
三人成虎事多有¶
　孔融臨終詩三人成市虎浸漬解膠&KR0238;¶
衆口鑠金君自寛¶
　鄒陽書云衆口鑠金積毁銷骨¶
酒興情親俱不淺賤生何取罄交歡¶
　　　楊朴墓¶
三尺孤墳一布衣人言無復似當時千秋萬&KR0010;來還此¶
　千秋萬歳見第一卷末注¶
月笛煙莎丗不知¶
　元注云&KR0045;朴喜吹笛嘗作莎詩極工按范文正公詩話¶
　云楊朴字契玄鄭州人善爲詩不仕少與畢相同學薦¶
<pb:KR4d0086_SBCK_012-13a>¶
之　大宗召見面賦莎衣詩云狂脫酒家春醉後乱堆¶
漁舎晩晴時除官不受聽歸山以其子從政爲長水尉¶
東坡云昔年過洛見李公簡言真宗東封訪天下隠者¶
聞鄭人楊朴能爲詩召對自言不能上問臨行有人作¶
詩送卿否朴曰唯臣妻有一首云更休落魄躭盃酒且¶
莫猖狂愛詠詩今日捉將官裏去這囬断送老頭皮上¶
大𥬇放還山¶
　　　次韻李士雄子飛獨逰西園折牡丹憶弟子竒絶¶
　　　二首¶
西園春色才扽李蜂巳成圍蝶作團更欲開花比京洛放¶
教姚魏接山丹¶
歐陽公花品云姚黄魏紫以姓著&KR0171;門下種山丹詩云¶
<pb:KR4d0086_SBCK_012-13b>¶
淮陽千葉花到此三百里城中衆名園㘽接比桃李乗¶
秋種山丹得兩生可喜山丹非佳花老圃有深意𪧐根¶
巳得土絶品皆可&KR0009;又種花詩云山丹得春雨艷色照¶
庭除末品何曽数群芳自不如今秋接千葉試取(洛/人)餘¶
桃李隂中五兄弟扶將白髪共傳盃風吹一鴈忽南去空¶
得平安書信囬¶
　扶將傳盃見上¶
　　　戯和&KR0213;弟船&KR0163;探春二首¶
雨餘禽語摧天曉月上棃花放夜䦨莫聽遊人待妍暖十¶
分傾酒對春寒¶
百舌解啼泥滑滑¶
　梅聖俞禽言四首其一竹雞云泥滑滑苦竹岡雨蕭蕭¶
<pb:KR4d0086_SBCK_012-14a>¶
馬上郎泥滑滑蜀人号爲雞頭鶻東坡詩泥深厭聽雞¶
頭鶻¶
忽成風雨落花天城南一叚春如錦喚取詩人到酒邊¶
　　　戲荅李子眞河上見招來詩頗誇河上風物&KR0147;以¶
　　　當嘲云¶
渾渾舊水無新意漫漫黄塵涴白鷗安得江湖忽當眼卧¶
聽禽語信船流¶
　　　同景文丈詠蓮塘¶
塘上鈎簾對晚香半斜紅日已侵床江妃羞出凌波韈長¶
在髙荷扇影凉¶
　吴都賦江妃於是往來洛神賦凌波微歩羅韈生塵¶
　　　從丘十四借韓文二首(六言)¶
<pb:KR4d0086_SBCK_012-14b>¶
吏部文章萬丗吾求善本徧窺散帙雲䆫棐几同安得見¶
丘遲¶
　謝靈運詩散帙問所知太白詩得憇雲䆫眠王羲之傳¶
　詣門生家見棐几滑浄因書之南史丘靈鞠傳子遲詞¶
　采麗逸同安今舒州也¶
中有先君手澤¶
　禮玉藻父没而不能讀父之書手澤存焉耳¶
丹鈆㸃勘書詩¶
　退之秋懷詩不如覷文字丹鈆事(㸃/勘)¶
莫惜借行千里他日還君一鴟¶
　一鴟見第三卷聞胡朝請多藏書借書目詩注¶
　　　次韻題粹老客亭詩後¶
<pb:KR4d0086_SBCK_012-15a>¶
客亭長短路南北¶
　長亭短亭見哀江南賦¶
衮衮行人那得知惟有相逢即相别一杯成喜只成悲¶
　古樂府木蘭歌父母見木蘭喜極成悲傷¶
　　　次韻寅菴四首¶
　　　　寅菴山谷兄大臨元明也其詩序云𩀱井弊廬¶
　　　　之東得勝地結茅菴居命曰寅菴喜成四詩&KR0009;¶
　　　　魯直可同魏都士人共和之可見山谷時在北¶
　　　　京也¶
四詩&KR0003;盡菴前事&KR0009;逺如開水墨圗略有生涯如谷口¶
　楊子法言云谷口鄭子真耕乎巖石之下而名震于京¶
　師¶
<pb:KR4d0086_SBCK_012-15b>¶
非無卜肆在成都¶
　漢書蜀有嚴君平卜筮於成都市¶
旁籬榛栗供賓客满眼雲山奉宴居¶
　禮記仲尼燕居¶
閑與老農歌帝力¶
　帝王丗紀帝尭之時天下大和老人擊壌於道&KR0026;者歎¶
　曰大哉帝之德也老人曰吾日岀而作日入而息鑿井¶
　而飮耕田而食帝何力於我哉¶
年豐村落罷追胥¶
　周禮小司徒之職乃㑹萬民之卒伍而用之以比追胥¶
　注追逐㓂也胥伺捕盗賊也又云凡起徒役毋過家一¶
　人以其餘爲羡唯田與追胥竭作¶
<pb:KR4d0086_SBCK_012-16a>¶
兄作新菴接舊居一原風物萃庭隅陸機招隠方傳洛¶
陸機有招隠詩¶
張翰思㱕正在吴¶
　晉張翰呉郡呉人齊王囧辟爲東曹&KR0122;見秋風起思¶
　呉中菰菜蓴羹鱸魚遂命駕而㱕¶
五斗折腰慚僕妾¶
　見陶潜傳¶
幾年合眼夢郷閭¶
　樂天詩春来夢何處合眼到東川¶
白雲行處應垂淚¶
　唐狄仁傑授并州法曹參軍親在河陽仁傑登太行¶
　山反顧曰白雲孤飛謂左右曰吾親&KR0213;其下瞻悵乆¶
<pb:KR4d0086_SBCK_012-16b>¶
　之雲移乃去¶
黄犬㱕時早&KR0009;書¶
　見上¶
大&KR0002;塘邊擉網魚¶
　莊子則陽篇冬則擉鼈于江擉&KR0004;角切¶
小桃源口帶經鋤¶
　漢児寛傳帶經而鋤¶
詩催孺子成雞栅¶
　老杜有催宗文樹雞柵詩¶
茶約鄰翁掘芋區¶
　𤓰疇芋區見蜀都賦¶
苦楝狂風寒徹骨黄梅細雨潤如酥¶
<pb:KR4d0086_SBCK_012-17a>¶
楝風梅雨並見上注退之詩天街小雨潤如酥¶
此時睡到日三丈¶
　南齊天文志永明五年日出三竿盧仝詩日髙丈五睡¶
　正濃杜牧之詩白頭扶不起三丈日還髙¶
自起開関招酒徒¶
　史記酈食其叱使者曰走復入言沛公吾髙陽酒徒耳¶
未怪窮山寂寞居此中常與丗情踈誰家生計無閑地太¶
半㱕来已白須不用看雲眠永日¶
　老杜云看雲莫悵望又云時獨靑雲淚橫臆¶
㑹思臨水&KR0009;𩀱魚¶
　見上¶
公私逋&KR0018;田園薄未至妨人作楽無¶
<pb:KR4d0086_SBCK_012-17b>¶
　見上¶
　　　送楊&KR1493;鴈門省親二首¶
　　　　從予學易業未成辝㱕¶
執㦸老翁年七十人看生理亦無&KR0147;草玄事業窺周易作¶
賦聲名動漢朝¶
　楊雄事見上本傳無執㦸字文選曹子建與楊得祖書¶
　云楊子雲先朝執㦸之臣耳注云爲郎皆執㦸¶
今見逺孫勤翰墨還持遺藁困簞瓢¶
　見論語¶
三年郷校趍晨鼓¶
　入北京郡庠也¶
一日邊城聽夜刁¶
<pb:KR4d0086_SBCK_012-18a>¶
李廣傳不擊刀斗自衛邊城謂代州鴈門也¶
野飯&KR0313;盤厭葱韭¶
莊子徐無&KR0294;篇徐無&KR0294;見武侯武侯曰先生居山林食¶
　芋栗厭葱韭以賓寡人¶
春風半道解狐貂¶
　楊子舉丗寒貂狐不亦燠乎¶
㱕時定倒迎門屣問鴈安能學度遼¶
　後漢王符傳度遼將軍皇甫規解官㱕安定郷人有以¶
　貨得鴈門大守者亦去職還家刺謁規規卧不迎旣入¶
　而問卿前在郡食鴈美乎有頃又白王符在門規素聞¶
　符名乃驚遽而起衣不及帶屣履出迎退之後漢三賢¶
　賛云皇甫度遼聞至乃驚衣不及帶屣履出迎豈&KR0002;鴈¶
<pb:KR4d0086_SBCK_012-18b>¶
　門問鴈呼卿¶
蜀客出衰丗¶
　蜀客謂楊子雲蜀人也而客於京師¶
獨升鄒魯堂¶
　言其學孔孟如論語所言由也升堂矣未入於室也¶
蚊虻觀得失¶
　莊子云蚊虻&KR0976;膚淮南子云毁譽之於已也猶蚊虻之¶
　一過也子雲於得失亦然¶
虎豹擅文章¶
　易革卦九五大人虎変象曰其文炳也上六君子豹変¶
　其文蔚也¶
吾子已強學¶
<pb:KR4d0086_SBCK_012-19a>¶
儒行云夙夜強學以待問¶
草玄冝不忘江河須畎澮¶
書益稷禹曰予决九川距四海濬畎澮距川此言積畎¶
澮而成江河&KR0134;其博學¶
松栢要氷霜馬䇿路千里鴈門書数行㫖甘君有婦¶
　内則云慈以㫖甘玉䑓新詠使君自有婦¶
尺壁爱分光¶
　見上¶
　　　次韻謝公定王丗弼贈荅二絶句¶
何用苦吟肝腎愁¶
　退之贈崔立之云&KR0134;君韜飬待徴招不用雕&KR0355;愁肝腎¶
但知把酒更無&KR0104;聲名本不関人事看取青門一故侯¶
<pb:KR4d0086_SBCK_012-19b>¶
　曹參傳載邵平平東陵𤓰事三輔黄圗長安城東門曰¶
　靑門昔邵平種𤓰靑門𤓰美云云¶
酒因咀嚼還知味詩就呻吟不要工王謝風流看二妙病¶
夫直欲卧墻東¶
　後漢逸民逄萌傳與同郡王君公相友善君公遭乱儈¶
　牛自隠時人爲之語曰辟丗墻東王君公¶
　　　次韻公定丗弼登北都東楼四首¶
　　　　此詩及前後数詩皆北京作¶
日著䦨干角風吹濯澣衣¶
詩葛覃服澣濯之衣¶
喜同王季哲¶
文選謝玄暉和王主簿怨情一首注云王主簿名季哲¶
<pb:KR4d0086_SBCK_012-20a>¶
更得謝玄暉淸興俱不淺¶
　興復不淺見上注¶
長吟無用㱕月明南北道猶見驛塵飛¶
　杜詩使塵来驛道¶
真皇多廟勝　仁祖用功深¶
　景德元年契丹舉國來㓂遂䧟德清以犯天雄真宗用¶
　㓂凖計决䇿親征旣次澶渊兵始接射殺其驍將撻覧¶
　虜懼請和時諸將皆請以兵㑹界河上邀其㱕以精甲¶
　躡其後殱之虜懼求哀於上上曰契丹幽薊皆吾民也¶
　何多以殺爲遂詔諸將按兵勿伐縱契丹㱕國自是通¶
　好守約三十有九年及元昊叛兵乆不决契丹之臣教¶
　其主投詞以動我欲得晉髙祖所與関南十縣慶曆二¶
<pb:KR4d0086_SBCK_012-20b>¶
　年聚重兵境上遣使聘宰相舉知制誥冨弼報聘増幣¶
　二十萬而契丹平孫子曰夫未𢧐而廟筭勝者得勝筭¶
　多也退之書云用功深者其収名也逺¶
卜宅遷九鼎¶
　史記太史公曰學者皆稱周伐紂居洛邑綜其實不然¶
　武王營之成王使召公卜居居九鼎焉而周復都豊鎬¶
破胡藏萬金¶
　此卷先有河朔謾成八首其一云萬金&KR0162;費物皆春盖¶
　指歳幣也破胡藏萬金藏疑作&KR0162;¶
百年休戰士當日縱前禽欲断匈奴臂不如留此心¶
　張騫傳是断匈奴臂也文選沈休文詩命師誅後服授¶
律緩前禽注云易曰王用三驅失前禽也王弼注易云¶
<pb:KR4d0086_SBCK_012-21a>¶
三驅之禮禽逆来&KR0208;已則舎之背已而走則射之愛於¶
来而惡於去也故其所施常失前禽¶
都城礙飛烏軍幕卧𧴀貅¶
　曲禮曰前有鷙獸則載𧴀貅杜詩大城鐡不如小城萬¶
　丈餘連雲列𢧐格飛烏不能踰此所謂礙飛烏也¶
柴葚知&KR0345;老¶
　衛國風氓云于嗟鳩兮无食桑葚釋音云葚亦作椹音¶
　甚桑實也柳子厚詩西林紫椹行當熟¶
黄雲見麥秋接天双闕起伏地九河流耆老深望幸銮輿¶
不好遊¶
　司馬相如封禅書云大山梁父設壇&KR0163;望幸元稹連昌¶
　宫辝老翁此意&KR0055;望幸老杜江陵望幸云望幸歘威神¶
<pb:KR4d0086_SBCK_012-21b>¶
　相如上林賦乗法駕建華旗鳴玉鵉禮經解云升車則¶
　有和鵉之音注鵉與和皆鈴也杜詩鵉輿駐鳯翔¶
漢皇勤逺略晚節相千秋¶
　見車千秋傳¶
不足中原地猶思一𢧐収¶
　杜詩胡虜三年入乾坤一𢧐収¶
聖朝方北頋斜日𠋣東楼廟筭知無敵寒儒浪自愁¶
　廟筭見上¶
　　　李右司以詩送梅花至潞公予雖不接右司想見¶
　　　其人用老杜和元次山詩例次韻¶
　　　　潞公時留守北京老杜有和元結舂陵行兼賊¶
　　　　退示官吏作二首其序云簡知我者不必示之¶
<pb:KR4d0086_SBCK_012-22a>¶
凡花俗草敗人意¶
　俗物已復來敗人意見王戎傳¶
晚見瓊&KR0331;不恨遲江左風流尚如此春功終到歳寒枝¶
　　　次韻張祕校喜雪三首¶
落月煙沙静渺然好風吹雪下平田瓊瑶萬里酒増價桂¶
玉(見上)一炊人少錢學子已占秋食麥廣文何憾客無氈¶
　才名四十年坐客寒無氈此老杜贈鄭廣文山谷以自¶
　况¶
睡餘強起還詩債臘裏春&KR0004;未隔年¶
巷深朋友稀来往日晏兒童不掃除雪裏正當梅臘盡民¶
飢可待麥秋無¶
　杜詩梅蘃臘前破月令孟夏麥秋至¶
<pb:KR4d0086_SBCK_012-22b>¶
寒生短棹誰乗興¶
　晉王徽之傳嘗居夜雪&KR0004;霁月色淸㓪忽憶戴逵逵時¶
　在剡便夜乗小舡詣之經𪧐方至造門不前而反人問¶
　其故徽之曰本乗興而来興尽而反何必見安道耶¶
光入踈櫺我讀書¶
　宋齊語曰孫康家貧映雪讀書文選曹子建詩流焱激¶
　　軒注軒䆫間也¶
官冷無人供美酒¶
　杜詩廣文先生官獨冷¶
何時却得歩兵厨¶
　阮籍聞歩兵厨人善醸求爲歩兵校尉¶
满城楼&KR0026;玉䦨干小雪晴時不共寒潤到竹根肥臘筍¶
<pb:KR4d0086_SBCK_012-23a>¶
　杜詩宻竹復冬筍¶
暖開&KR0188;甲助春盤¶
　杜詩自鋤稀菜甲¶
眼前多事&KR0026;游少¶
　&KR0026;游見上¶
胷次無憂酒量寛聞&KR0003;壓沙棃巳動㑹須鞭馬蹋泥看¶
　退之詩走馬來看立不正¶
　　　呻吟齋睡起五首呈丗弼¶
棐几坐淸晝博山凝妙香¶
　棐几博山見上杜詩心淸聞妙香¶
蘭牙依客土栁色過鄰墻巷僻過從少官閑氣味長江&KR0047;¶
一枕夢髙卧聽鳴桹¶
<pb:KR4d0086_SBCK_012-23b>¶
　文選潘安仁西征賦鳴桹厲響¶
學省非簿領¶
　文選沈休文學省愁卧一首注云梁書齊明帝即位沈¶
　約遷國子𥙊酒學省國子也山谷時爲北京國子監教¶
　授故得稱學省¶
卧痾常閉関¶
　謝靈運詩卧痾對空林¶
雨餘楼閣静風晩鳥烏還賞逐四時改¶
　沈休文詩山中咸可恱賞逐四時移¶
心安一味閑古人雖已往不廢仰髙山¶
　詩髙山仰止¶
&KR0188;食吾猶飽曲肱哦古今¶
<pb:KR4d0086_SBCK_012-24a>¶
　論語子曰飯&KR0188;食飮水曲肱而枕之樂亦在其中矣¶
酒傾因好事¶
　揚雄傳好事者載酒肴從之¶
絃絶爲知音¶
　楊雄解難云鍾期死伯牙絶絃破琴而不肯與衆鼓詳¶
　見上¶
妬蘖長春木争巢喧暮禽長懷阮校尉北望首陽岑¶
　文選阮嗣宗詩歩出上東門北望首陽岑¶
已把社公酒¶
　退之憶昨行社公禮罷元侯廻¶
春寒那得嚴厭聽鵶啄雪喜有燕穿簾璞玉深藏器¶
　孟子今有璞玉於此易君子藏器於身¶
<pb:KR4d0086_SBCK_012-24b>¶
嚢錐立見尖¶
　史記平原君謂毛遂曰賢士之處丗&KR0002;錐之處囊中其¶
　末立見先生不能毛遂曰使遂蚤得處囊中乃頴脫而¶
　出非特其末見而已¶
兒時爱談道¶
　衛玠談道見上注¶
今日口如箝¶
　退之苦寒云口角如衘箝¶
墻下蓬蒿地児童課剪除蔓萵隨分種杞菊未須鉏河水¶
傳烽火交州報捷書¶
　交趾入㓂盖熈寕八年連歳進討至十年乃降時山谷¶
　未離北京也¶
<pb:KR4d0086_SBCK_012-25a>¶
無能落閑處¶
　唐司空圖耐辱居士歌云頼是長交閑處着退之詩如¶
　今到死得閑處遂有詩賦歌康哉¶
慙愧飽春&KR0188;¶
　　　送蛤䖽與李明叔諸公¶
雪屋吹燈然豆萁¶
　煑豆然豆萁用曹子建語詳見上¶
古来壯士亦長飢廣文不得載酒去且詠大玄庖蛤䖽¶
　退之聮句庖霜鱠玄鯽摘庖字¶
　　　戲贈丗弼用前韻¶
盗跖人肝常自飽¶
　莊子盗跖篇膾人肝而餔之¶
<pb:KR4d0086_SBCK_012-25b>¶
首陽薇蕨向来飢¶
　見史記伯夷傳¶
誰能著意知許事且爲元長食蛤䖽¶
　南史王融字元長嘗遇沈昭略昭略曰主人是何年少¶
　融殊不平謂曰僕(出/於)扶桑入於陽谷照耀天下孰云不¶
　知而發此問昭略曰不知許亊且食蛤䖽融曰物以羣¶
　分方以𩔖聚君長隅居然應嗜此族¶
　　　丗弼病方家不善論蛤䖽之功戲荅¶
伯樂無傳𩦸空老¶
　伯樂見上¶
重華不見士長飢¶
　渊明詩重華去我乆賢士丗相㝷¶
<pb:KR4d0086_SBCK_012-26a>¶
從来萬事乖名實豈但薬翁論蛤䖽¶
　　　次韻師厚萱草¶
從来占北堂¶
　衛國風伯兮云焉得諼草言樹之背毛云諼草令人忘¶
　&KR0104;背北堂也釋音云諼本作萱¶
雨露借恩光¶
　文選江淹大王恵以恩光¶
與菊乱佳色¶
　渊明詩秋菊有佳色裛露掇其英¶
共葵傾太陽¶
　文選曹子建表&KR0002;葵藿之傾葉太陽雖不爲𢌞光然向¶
　之者誠也¶
<pb:KR4d0086_SBCK_012-26b>¶
人生真苦相物理忌孤芳¶
　顔延年𥙊屈原文物忌堅芳人諱明絜退之詩異質忌¶
　處群孤芳難&KR0009;林¶
不及空庭草榮衰可兩忘¶
　　　次韻師厚雨中晝寝憶江南餅麹酒¶
雨砌無車馬風簾洒静便¶
　老杜詩秋風洒静便字本出謝康樂詩¶
忽思江外酒凖擬醉時眠¶
　退之北湖詩凖擬醉時來¶
𨼆几唯&KR0026;也化¶
　莊子齊物篇南郭子綦隠几而坐仰天而嘘云云篇末¶
　言莊周夢爲胡蝶周與胡蝶則必有分矣此之謂物化¶
<pb:KR4d0086_SBCK_012-27a>¶
開書屡絶編¶
　漢儒林傳序孔子晚而好易讀之韋編三絶¶
遥知煙渚夢遣騎唤漁船¶
　遣騎見上¶
　　　和師厚郊居示里中諸君¶
籬邊黄菊関心事¶
　杜詩幽事頗相関¶
䆫外靑山不丗情¶
　羅鄴詩年年㸃檢人間事唯有春風不丗情施肩吾詩¶
　冮神也丗情爲我風色好太白詩相看兩不厭只有敬¶
　亭山¶
江橘千頭供歳計¶
<pb:KR4d0086_SBCK_012-27b>¶
　三國志注李衡種橘千株臨終勑其子曰吾有千頭木¶
　奴可以不貧¶
秋蛙一部洗朝酲¶
　兩部鼓吹見上¶
㱕鴻往燕競時節𪧐草新墳多友生¶
　檀弓上曽子曰朋友之墓有𪧐草而不哭焉¶
身後功名空自重眼前樽酒未冝輕¶
　晉張翰傳使我有身後名不如即時一盃酒太白詩且¶
　楽生前一盃酒何須身後千載名¶
　　　和師厚秋半時復官分司西都¶
　　　　實録熈寕十年詔復都官郎中謝景&KR0004;權藩郡¶
　　　　通判和師厚　詩皆北京作¶
<pb:KR4d0086_SBCK_012-28a>¶
遥知得謝分西洛¶
　曲禮大夫七十而致仕若不得謝注云謝聽也盖師厚¶
　丐閑故分司西京¶
無復肯弹冠上塵¶
　漢王吉傳吉字子陽與貢爲友丗&KR0091;王陽在位貢禹弹¶
　冠¶
園地除𤓰猶入市¶
　老杜有除架詩又云靑門𤓰地皆凍裂¶
水田収秫未全貧¶
　陶潜傳在縣公田悉令種秫杜詩錦里先生烏角巾園¶
　収芋栗未全貧¶
杜陵白髮垂垂老¶
<pb:KR4d0086_SBCK_012-28b>¶
　一缾一鉢垂垂老貫休詩也¶
張翰黄花句句新¶
　張翰字季鷹晉書有傳文選有雜詩一首云莫春和氣¶
　應白日照園林靑條若揔翠黄花如散金¶
還與老農争坐席¶
　莊子寓言篇其往也舎者避席煬者避竈其反也舍者¶
　與之争席矣¶
青林同社賽田神¶
　退之賽神絶句云麥苗貪穟桑生葚且向田頭楽社神¶
　又南溪始泛云願爲同社人雞豚燕春秋¶
　　　和外舅夙興三首¶
　　　　寓大雲寺作¶
<pb:KR4d0086_SBCK_012-29a>¶
𤓰蔓巳除壟苔痕猶上墻蓬蒿貪雨露松竹見氷霜卷幔¶
天垂斗披衣日在房¶
　退之詩惟時月&KR0334;死冬日朝在房¶
無詩歎不遇千古一潜郎¶
　董仲舒有士不遇賦文選司玄賦云尉厖眉而郎潜兮¶
　逮三葉而遘武注云漢武故事顔駟漢文時爲郎至武¶
　帝輦過郎署見駟厖眉皓髪上問曰叟何時爲郎荅曰¶
　文帝時爲郎文帝好文而臣好武至景帝好美而臣貌¶
　醜陛下好少而臣已老是以三丗不遇上感其言擢拜¶
　㑹稽都尉¶
風烈僧魚響霜𫿞郡角悲短童疲洒掃落葉故分披水凍¶
食鮭少¶
<pb:KR4d0086_SBCK_012-29b>¶
　食鮭見上¶
甕寒浮蟻遟¶
　文選曹子建七啓云盛以翠樽酌以彫觴浮蟻鼎沸酷¶
　烈馨香李善曰釋名云酒有泥齊浮蟻在上汎汎然¶
朝陽烏鳥楽安穩記禅枝¶
　烏鳥聲楽見上杜詩禅枝𪧐衆鳥漂轉暮㱕愁孟浩然¶
　東寺詩禅枝悕鴿栖¶
暑逐池蓮盡寒隨塞鴈来¶
　月令孟春仲秋皆曰鴻鴈来而孟春注曰鴈自南方来¶
　將北反其居詩言暑尽當是仲秋也¶
衣裘雖得暖狐貉正相哀¶
　論語衣敝緼&KR0129;與衣狐貉者立而不耻¶
<pb:KR4d0086_SBCK_012-30a>¶
僧汲轆轤曉車鳴関鏁開不因朝鼓起来帙乱書堆¶
　杜詩書乱誰能帙杯乾自可添¶
　　　陪師厚遊百花洲槃礴范文正公祠下道羊曇哭¶
　　　謝安石事因讀生存華屋處零落㱕山丘爲十詩¶
　　　　此詩及前篇併後七八篇皆在鄧州作盖百花¶
　　　　洲萊公范公祠皆在鄧而師厚家南陽山谷自¶
　　　　北京解罷改官回至南陽見師厚也¶
憶在昭陵日¶
　仁宗葬永昭陵¶
傾心用老成功㱕仁祖廟政得一書生¶
　謂文正公¶
羊生但着鞭勿哭西州門故有不亡者南山相與存¶
<pb:KR4d0086_SBCK_012-30b>¶
　羊曇事在謝安傳着鞭見劉琨傳莊子曰凡之亡也不¶
　足以䘮吾存¶
慶州自不惡籍甚載聲華忠義可無憾公今有丗家¶
　仁宗時元昊反文正公自請守鄜延徙知慶州又以爲¶
　環慶路經略安抚使决䇿取横山復靈武而元昊&KR0091;臣¶
　請和文正仲子忠宣公純仁字堯夫熈寕七年十月知¶
　慶州所謂丗家者此也　哲宗即位又自河中徙慶州¶
　此詩未也不惡見上¶
公歸未百年&KR1295;巢荒古屋我吟殄瘁詩悲風韻喬木¶
　詩人之云亡&KR0022;國殄瘁¶
傷心祠下亭在時公燕處臨水不相猜江鷗㑹人語¶
公有一杯酒與人同醉醒遺民能記憶欲語涕飄零¶
<pb:KR4d0086_SBCK_012-31a>¶
委徑問謡俗髙丘省佃作昔游非苟然今花幾開落¶
在昔實方枘成功見圎機¶
　離騷經云不量鑿而正枘兮固前修以菹醢九辯云圜¶
　鑿而方枘兮吾固知其鉏鋙而難入文正平生鉏鋙不¶
　合多矣參知政事亦以不合出而其臨邊隨宜制变未¶
　始不圎也文中子曰安得圓機之士與之言九流哉¶
九原尚友心¶
　見上¶
白首要同㱕¶
　潘安仁詩投分&KR0009;石友白首同所㱕文正公岳陽楼記¶
　其末云其必曰先天下之&KR0104;而&KR0104;後天下之楽而楽乎¶
　噫微斯人吾誰與㱕詩意端指此¶
<pb:KR4d0086_SBCK_012-31b>¶
人去洲渚在春回花草班¶
　杜詩重岩細菊班又云春風花草香¶
清談值渊對發興如江山¶
落日衘城壁¶
　太白詩靑山猶衘半邊日¶
祠東更一游¶
　文正守鄧三年後人祠之¶
悲来惜酒少安得董糟丘¶
　南史陳暄與兄子秀書曰速營糟丘吾將老焉¶
　　　和師厚接花¶
妙手從心得接花如有神根株穣下土¶
　鄧州治穣縣¶
<pb:KR4d0086_SBCK_012-32a>¶
顔色洛陽春雍也本犂子¶
　史記仲尼弟子傳冉雍字仲弓子曰雍也可使南面仲¶
　弓父賤人子曰犂牛之子騂且角雖欲勿用山川其舎¶
　諸¶
仲由元鄙人¶
　仲由字子路性鄙好勇力冠雄雞佩貑豚陵暴孔子孔¶
　子設禮稍誘子路後儒服委質¶
升堂與入室只在一揮斤¶
　論語子曰由也升堂矣未入於室也莊子匠石揮斤成¶
　風見上注言以洛陽牡丹接鄧州所種花如化犂牛子¶
　鄙人爲良士也¶
　　　和師厚栽竹¶
<pb:KR4d0086_SBCK_012-32b>¶
大𨼆在城市¶
　文選王康琚詩大𨼆𨼆朝市¶
此君真友生根須辰日斸¶
　蓺𫟍雌黄云種竹多用辰日山谷所謂根須辰日斸也¶
筍要上畨成¶
　杜詩無数春笋滿林生柴門宻掩断人行㑹須上畨看¶
　成竹客至從嗔不出迎畨字元注云去聲盖用蜀人方¶
　言也山谷始作平聲¶
龍化葛陂去¶
　用費長房竹化爲龍事見上¶
鳯吹阿閣鳴¶
　漢律暦志黄帝伶倫自大夏之西昆侖之隂取竹之解¶
<pb:KR4d0086_SBCK_012-33a>¶
谷断兩節間而吹之以爲黄鍾之宮制十二筩以聽鳯¶
之鳴其雄鳴六雌鳴亦六帝王丗紀黄帝時鳯巢阿閣¶
草荒三徑断歳晚見交情¶
　用翟公書門事見上¶
　　　次韻外舅喜王正仲三丈奉詔相南兵回至㐮陽¶
　　　捨驛馬就舟見過三首¶
漢上思見龐德公¶
　龐德公㐮陽人以况師厚王正仲見第一卷末注¶
别来悲歎事无窮聲名籍甚漫前日湏鬢索然成老翁¶
　並見上注¶
家醸已隨刻漏下¶
　晉何充字次道劉惔云見次道飲令人欲傾家釀¶
<pb:KR4d0086_SBCK_012-33b>¶
園花更開三四紅相逢不飲未爲得¶
　唐李敬方詩相逢不飲空㱕去洞口桃花也𥬇人見復¶
　齋謾録¶
聽取百烏啼怱忽¶
能来問疾¶
　見維摩經¶
好音傳蹇歩昏花當日痊烹鯉得書增目力¶
　烹鯉見上孟子旣竭目力焉¶
呼兒扶立候門前¶
師厚首唱云倒着衣裳迎户外尽呼兒女拜燈前見第¶
　一卷末注㱕去来詞云稚子候門¶
游談取重慙犀首¶
<pb:KR4d0086_SBCK_012-34a>¶
　犀首公孫衍也史記有傳¶
居物多贏昧計然¶
　史記貨殖傳越王勾踐困於㑹稽乃用范蠡計然注計¶
　然范蠡師也漢張湯傳居物致冨與湯分之¶
惟有交情等金石¶
　金石交見韓信傳¶
白頭忘義復忘年¶
　忘年忘義見莊子齊物篇¶
語言少味無阿堵¶
　馬援傳過是恐少味矣阿堵見上¶
冰雪相看有此君燈火詩書如夢寐麒麟圖畫屬浮雲¶
　漢單于入朝上思肱股之美圖畫功臣於麒麟閣¶
<pb:KR4d0086_SBCK_012-34b>¶
平章息女能爲婦¶
　息女見漢髙紀老杜送封主簿詩序余與主簿平章鄭¶
　氏女子垂欲納采書至女子巳許他族¶
&KR0172;喜兒曹解綴文¶
　漢劉韻賛綴文之士¶
憂楽同科唯石友¶
　見上¶
别離空復数朝曛¶
　韓詩吾徒幸無事庻以窮朝曛¶
　　　百花洲雞題¶
　　　　文正公集中有荅王源叔憶百花洲見&KR0009;云芳¶
　　　　洲名冠古南都又献百花洲圗上陳州晏相公¶
<pb:KR4d0086_SBCK_012-35a>¶
　云穣下勝游少此洲聊入詩百花争窈窕一水■漣漪¶
　鄧州南陽郡東漢爲南都也¶
范公種竹水边亭漂泊来遊一客星¶
　老杜上漢中王云西漢親王子成都老客星老杜以自¶
　喻山谷亦用此意客星本出嚴光傳¶
神理不應從此尽百年草樹至今青¶
　用老杜齊魯靑未了之意¶
　　　竹下把酒¶
竹下傾春酒愁隂爲我開不知臨水語更得幾回来¶
　　　砌䑓晚思¶
目極江南千里春誰今洒筆可招魂¶
　宋玉有招魂一篇¶
<pb:KR4d0086_SBCK_012-35b>¶
向人猶作故時面翠竹蒼煙一萬根¶
　此卷先有衛南詩落句云唯有鳴鴟古祠栢對人猶是¶
向時倩與此同意晉劉惔傳惔字真長禇裒謂孫悼曰¶
　真長生平何嘗相比数而卿今日作此面向人&KR0088;¶
山谷外集詩注卷十二¶
<pb:KR4d0086_SBCK_012-36a>¶
