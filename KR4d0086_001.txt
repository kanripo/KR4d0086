# -*- mode: mandoku-view; -*-
#+TITLE: 山谷外集詩註
#+DATE: 2015-09-12 00:26:47.067077
#+PROPERTY: ID KR4d0086
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB08n0647-001山谷外集詩註-卷一.
<pb:KR4d0086_SBCK_001-1a>¶
山谷外集詩注卷之一¶
　　　　　　　　　青　神　史　容　撰注¶
　賦¶
　　　劉明仲墨竹賦¶
子劉山山川之英骨毛粹清¶
　晉元帝紀嵇紹曰琅邪王毛骨非常老杜詩衆中見毛¶
　骨猶是麒麟兒¶
用意風塵之表¶
　晉王戎傳王衍自然是風塵表物¶
如秋髙月明¶
　文選謝靈運詩野曠沙岸净天髙秋月明¶
游戯翰墨龍虵起陸¶
<pb:KR4d0086_SBCK_001-1b>¶
　隂符經曰天發殺機龍虵起陸¶
嘗其餘巧¶
　檀弓云爾以人之母嘗巧¶
顧作二竹其一枝葉條逹¶
　莊子至樂篇此之謂條逹而福持戰國䇿張儀說魏王¶
　云魏地四平諸侯四通條逹輻湊東坡嘗以是語記文¶
　與可畫云與可之於竹石枯木眞可謂得其理者矣如¶
　是而生如是而死如是而攣拳瘠蹙如是而條逹遂茂¶
惠風舉之¶
　蘭亭序惠風和暢¶
瘦地筍笴(古我反)¶
　箭莖也杜詩瘦地飜宜粟¶
<pb:KR4d0086_SBCK_001-2a>¶
夏篁解衣三河少年¶
　史記貨殖傳昔唐都河東殷人都河内周人都河&KR0047;夫¶
　三河在天下之中若鼎足¶
禀生勦剛¶
　退之詩禀生肖勦剛勦輕捷也(鋤交切)¶
春服楚楚¶
　語春服旣成詩衣裳楚楚¶
俠游專塲¶
　史記有游俠傳選詩京華游俠客東都賦云秦政利觜¶
　長距終得擅塲注云擅專也鮑明逺雉朝飛云專塲挾¶
　兩恃強力¶
王謝子弟生長見聞文献不足猶超人羣¶
<pb:KR4d0086_SBCK_001-2b>¶
　梁武帝評書云王僧䖍書如&KR0045;州王謝家子弟縱復不¶
　端正皆有一種風氣文献岀語莊子以馭人羣老杜云¶
　殊俗自人羣¶
其一折幹偃蹇斫頭不屈¶
　蜀志張飛傳飛破巴郡生𫉬太守𫿞顔飛呵顔曰大軍¶
　至何不降而敢拒𢧐顔曰我州但有断頭將軍无降將¶
　軍也飛怒令左右牽去斫頭顔色不変曰斫頭便斫頭¶
　何爲怒&KR0088;飛壯而釋之¶
拔老葉硬強項風雪¶
　後漢董宣傳宣爲洛陽令時湖陽公主蒼頭白日殺人¶
　因匿主家吏不能得及主出以奴驂乗宣大言数主罪¶
　叱奴下車格殺之主訴帝帝召宣使叩頭謝主宣不從¶
<pb:KR4d0086_SBCK_001-3a>¶
　強使頓之宣兩手據地終不肯俯帝𥬇因勑強項令出¶
　賜錢三十萬¶
廉藺之骨成塵凛凜猶有生氣¶
　丗說&KR0067;道季曰廉頗藺相如之骨雖千載尚凛凜有生¶
　氣曹蜍李志雖在厭厭如九泉下人鮑明逺云彭韓及¶
　廉藺疇昔巳成&KR0069;¶
雖汲黯之不斈挫淮南之鋒於千里之外¶
　汲黯傳上曰人果不可以無斈&KR0026;黯之言日益甚矣又¶
　曰淮南王謀反惮黯曰黯好直諌至說公孫弘等如發¶
　蒙耳¶
子劉子陵雲自許¶
　司馬相如傳飄飄有陵雲氣¶
<pb:KR4d0086_SBCK_001-3b>¶
按劒者多¶
　鄒陽傳明月之珠夜光之璧以暗投人於道衆莫不按¶
　劒相眄者¶
故以㱕我請&KR0026;謂何黄庭坚曰吾子於此可謂能矣猶有¶
脩篁之歳晚枯枿之發春¶
　枿(牙葛切)西漢叙傳三枿之起注詩云苞有三枿木斫¶
　而枿生也亦作蘖孟子云非无萌蘖之生焉¶
少者骨梗¶
　梗(當作鯁)陳平傳項王骨鯁之臣杜周傳朝骨骾之臣¶
　注骾即鯁字¶
老而日新附之以傾崖礜石¶
　謝靈運云崖傾光難留丘希範云崖傾嶼難傍唐李白¶
<pb:KR4d0086_SBCK_001-4a>¶
　云崖傾月難圎¶
摧之以冰霜斧斤第其曾髙昭穆至于來昆仍雲¶
　尓雅玄孫之子爲來孫來孫之子爲晜孫晜孫之子爲¶
　仍孫(仍孫)之子爲雲孫¶
組練十幅¶
　左㐮三年帥組甲三百&KR0013;練三千此借用其字文選謝¶
　玄暉詩西戡収組練¶
煙寒雨昏廼爲能尽之盖陽虎有若之似夫子市人識之¶
　陽虎見孔子丗家有若見仲尼弟子傳¶
顔回之具体門人不知¶
　孟子云子夏子游子張皆有聖人之一体冉牛閔子顔¶
　渊則具体而微¶
<pb:KR4d0086_SBCK_001-4b>¶
蘇子曰丗之工人或能曲尽其形至於其理非髙人逸才¶
不能辨¶
　此語見東坡集中浄因院畫記¶
意其在斯故藉外論之梓人不以&KR0159;賞成虚¶
　莊子云梓&KR0159;削木爲鐻鐻成見者驚猶&KR0294;神魯侯問焉¶
　對曰臣將爲鐻必齋三日而不敢懷&KR0159;賞爵禄齋七日¶
　忘吾有四肢形体也¶
痀偻不以萬物易蜩¶
　莊子云仲尼見痀偻者承蜩猶掇之也仲尼曰子巧乎¶
　有道邪曰吾處身也若橛株拘雖万物之多而唯蜩之¶
　知吾不反不仄不以万物易蜩之翼何爲而不得¶
及其至也禹之喻於水仲尼之妙於韶¶
<pb:KR4d0086_SBCK_001-5a>¶
　禹行水行其所無事孔子聞韶不知&KR0079;味盖得其妙也¶
盖因物而不用吾私焉若夫燕荆&KR0047;之無俗氣¶
　山谷作道臻師墨竹序云往時天章閣待制燕粛始作¶
　生竹超然免於流俗近丗集䝨校理文同遂能極其変¶
　態郭若虚圗畫見聞録云燕粛字穆之位龍圗閣直斈¶
　士以尚書礼部侍郎致仕善畫山水寒林大堂寺有畫¶
　屏風玉堂刑部景寕坊居第及許洛佛寺皆有畫壁所¶
　畫近百軸皆取入禁中故丗所傳无幾¶
庖丁之解牛進技以道者也¶
　莊子庖丁爲文恵君解牛奏刀騞然莫不中音文恵君¶
　曰技盖至此乎庖丁釋刀而對曰臣之所好者道也進¶
　乎技矣¶
<pb:KR4d0086_SBCK_001-5b>¶
文湖州之得成竹於胷中¶
坡集文與可畫偃竹記其略云畫竹必先得成竹於胸¶
中執筆熟視乃見其所欲畫者急起從之振筆直遂以¶
追其所見如兎起鶻落少縱則逝矣¶
王㑹稽之用筆如印印泥者也¶
書訣墨薮載顔魯公記張長史筆法云長史日聞於禇¶
　河南云用筆當如印印泥錐畫沙&KR0004;不言出於會稽内¶
史王逸少也當考¶
詩云鶴鳴于九皐声聞于天妙万物以成象¶
　繫辝曰神也者妙万物而爲言也¶
必其胷中洞然好斈者天不能掣其肘刘子勉旃¶
家語云宓子賤爲單父宰辝去請近史二人與俱二史¶
<pb:KR4d0086_SBCK_001-6a>¶
書子賤掣肘書不善則怒之楊惲傳勉旃无多談¶
　　　放目亭賦¶
走馬承受丁君作亭於其𪠘東北吾友宋楙宗以爲尽表¶
裏江山之勝名其亭曰放目而黔江居士爲之賦¶
　山谷以紹聖二年安置黔州歴三&KR0010;以黔江自号丁君¶
　𪠘當在䕫州按前集附載知命詩有行次巫山宋楙宗¶
　送折花厨醖詩云喚得巫山強項令揷花傾酒對陽䑓¶
　又有宋楙宗&KR0009;䕫州五十詩三首盖楙宗時宰巫山爲¶
　丁君求作此賦楙宗名肇¶
放心者逐指而䘮背¶
　孟子放心而不知求又云养其一指而失其肩背¶
放口者招尤而速累¶
<pb:KR4d0086_SBCK_001-6b>¶
　退之感二鳥賦祗以招尤而速累¶
自作訿訿¶
　詩翕翕訿訿注毀也¶
自増憒憒¶
莊子彼又悪能憒憒然丗說王丞相末年不復省事自¶
嘆曰人言我憒憒後人當思此憒憒¶
登髙臨逺唯放目可以无悔防心以守國之械¶
　墨子曰公輸般爲雲梯之械以攻宋墨子解帶爲城以¶
牒爲械公輸般之攻械尽墨子之守固有餘¶
防口以挈瓶之智¶
左傳雖有挈瓶之智守不假器山谷與一僧簡云持心¶
如城守口如瓶必有相應者¶
<pb:KR4d0086_SBCK_001-7a>¶
以此放目焉墨丈尋常而見万里之外¶
　國語其察色也不過墨丈尋常之間注五尺爲墨倍墨¶
　爲丈八尺爲㝷倍㝷爲常後漢竇融傳天子明見万里¶
　之外¶
　　古詩¶
　　　溪上吟(并序)¶
　　　　山谷生於&KR0159;暦五年乙酉至嘉祐六年辛丑年¶
　　　　十七¶
春山鳥啼新雨天霽汀草怒長竹篠交隂黄子&KR0026;漁於塘¶
下㝷春于小桃源從以溪童稚子畦丁三四輩茶鼎酒瓢¶
渊明詩編雖不命戒未甞不取諸左右臨滄波拂白石詠¶
渊明詩数篇清風爲我吹衣好鳥爲我&KR0134;飲當其漻然无¶
<pb:KR4d0086_SBCK_001-7b>¶
所拘係而依依規矩凖䋲之間自有佳処乃知白蓮社中¶
人不逹渊明詩意者多矣過酒肆則飲亦无量也然未始¶
甚醉盖其所遇與畢卓刘伶輩同而自謂所得與二子異¶
人亦殊未能知之也酒酣得紙書之爲溪上吟¶
短生无長期¶
靈運豫章行短生旅長丗&KR0106;斍白日欹天台賦嗟人生¶
之短期孰長年之能執¶
&KR0147;暇日婆娑¶
王粲登楼賦&KR0147;假日以消&KR0104;李善本作暇注云暇或作¶
假離騷經&KR0147;假日以偷楽&KR0024;注云顔師古曰日中心愁¶
悶假延目月苟爲娛楽耳今俗猶言借時度日言暇者¶
非國風宛丘云婆娑其下¶
<pb:KR4d0086_SBCK_001-8a>¶
出門望髙丘拱木漫春蘿¶
　左秦繆謂蹇叔尓墓之木拱矣¶
試爲省&KR0294;録¶
　魏文帝與呉質書云&KR0026;其姓名巳爲&KR0294;録¶
不飲死者多安能如南山千&KR0010;保不磨¶
送窮文吾立子名百丗不磨¶
在丗崇名節飄如赴燭蛾¶
漢婁護傳論議常依名節選詩努力崇名徳南史𫝊亮¶
傳直𪧐禁中睹夜蛾赴燭作感物賦以&KR0009;意¶
及汝知悔時万事蓬一窠¶
　太白詩昔日万乗墳今成一科蓬又蓬科馬鬛今巳平¶
青青陵陂麥妍暖亦巳花¶
<pb:KR4d0086_SBCK_001-8b>¶
　莊子儒以詩礼發冢小儒曰詩固有之青青之麥生於¶
　陵陂¶
長煙淡平川¶
　孟浩然詩㣲雲淡河漢¶
輕風不爲波无人按律吕好鳥自和&KR0084;杖藜山中㱕¶
　莊子原憲杖&KR0058;而出¶
牛羊在坡陀本自无廊庿¶
　王羲之傳報殷浩書曰吾素无廊庿¶
政尓楽澗阿¶
渊明詩御冬足大布麁絺以應陽政尓不能得哀哉亦¶
　可傷洪駒父詩話称山谷云渊明詩云政頼古人書政¶
　尓不能得政冝委運去皆當時語而或者改作上頼古¶
<pb:KR4d0086_SBCK_001-9a>¶
人書止尓不能得甚失句法詩考槃在澗考槃在阿¶
念昔&KR0045;子雲刻意師孟軻狂夫移九鼎深巷考四科亦有¶
好事人時能載酒過无疑㪯尓酒定知我爲何¶
　&KR0045;雄字子雲其賛云雄三丗不徙官及王莽簒位談說¶
　之士用符命称功徳𫉬封爵者甚衆雄復不侯人希至¶
其門時有好事者載酒肴從㳺斈四科謂徳行言語政¶
事文斈而四科字見論語正義退之詩遇(酒/即)酩酊君知¶
我爲誰莊子云刻意尚行離丗異俗¶
　　　清江引(時年十七)¶
江鴎揺蕩荻花秋¶
　老杜詩揺蕩菊花期楽天詩楓葉荻花秋索索¶
八十漁翁百不&KR0104;¶
<pb:KR4d0086_SBCK_001-9b>¶
　杜詩吾知徐公百不&KR0104;¶
清曉采蓮來盪槳¶
　楽府有采蓮曲老杜詩不有小舟能盪槳百壷那送酒¶
　如泉¶
夕陽収䋄更横舟羣児斈漁亦不悪¶
　晉謝道藴傳王郎逸少子不悪¶
老妻白頭從此楽全家醉着蓬底眠¶
　唐韓渥詩漁翁醉着无人喚過午醒來雪滿舡南唐近¶
　事史虚白詩風雨掲却屋渾家醉不知¶
舟在寒沙夜潮落¶
　　　還家呈伯氏(元注云葉縣作)¶
　　　　山谷年二十三治平四年丁未登進士第授汝¶
<pb:KR4d0086_SBCK_001-10a>¶
　州葉縣尉明年改元熈寕¶
去日櫻桃&KR0004;破花㱕來着子如紅豆四時驅迫少須&KR0119;兩¶
鬢飄零成老醜¶
　老杜云親故傷老醜¶
永懷往在江南日原上急難風雨後私田苦薄王稅多諸¶
弟號寒諸妺痩¶
　退之云冬暖而児號寒¶
扶將白髮渡江來¶
　漢孝景王皇后傳云女逃匿扶將出拜楽府木蘭&KR0084;爺¶
　嬢聞女來出郭相扶將¶
吾二人如左右手¶
　韓信傳如失左右手晉邵續傳續諫成都王討長沙王¶
<pb:KR4d0086_SBCK_001-10b>¶
　云兄弟如左右手¶
苟從禄仕我邅田¶
　屈原九&KR0084;云邅吾兮洞庭注邅轉也陟連切惜誦云欲¶
　儃佪以干傺兮注儃知然切¶
且慰家貧兄孝友強趍手板汝陽城¶
　晉輿服志古者貴賤皆執笏主書君上之教令後惟八¶
　座執笏其餘卿士但執手板示非記事官也退之贈張¶
　籍詩上馬揷手板和盧郎中詩行抽手板付丞相𥙊文¶
云朱衣象板盖唐人以笏爲板&KR0004;无分別也¶
更責愆期&KR0013;訶詬¶
詩匪我愆期¶
法官毒螫草自揺¶
<pb:KR4d0086_SBCK_001-11a>¶
　西都賦蕩亡秦之毒螫螫舒亦切¶
丞相霜威人避走¶
　丞相謂冨文忠公也按實録熈寕元年二月判河陽冨¶
　弼判汝州明年二月冨公復拜相山谷之官當是熈寕¶
　元年戊申盖外集有詩其序云巳酉二月按闘死者於¶
　舞陽壁間得往&KR0010;書拂塵落筆之時&KR0026;者左右去歳即¶
　戊申也¶
賤貧孤逺盖如此此事端於我何有一嚢粟麥七千錢¶
東方朔傳侏儒長三尺余奉一嚢粟錢二百四十臣朔¶
　長九尺余亦奉一囊粟錢二百四十¶
五人兄弟二十口官如元亮且折腰¶
　晉書云陶潜字元亮宋書云陶潜字渊明或云渊明字¶
<pb:KR4d0086_SBCK_001-11b>¶
　元亮南史云陶潜字渊明或云字深明名元亮昭明大¶
　子作傳云陶渊明字元亮或云潜字渊明諸書皆云爲¶
　彭澤令郡遣督郵至縣吏白應束帶見之潜嘆曰吾不¶
　能爲五斗米折腰事郷里小人解印去縣¶
心似次山羞曲肘¶
　元結次山集有悪曲一篇古人有𢙣曲者不曲臂以取¶
　物不曲𦞃以便坐¶
北䆫書𠕋乆不開筐篋黄塵生鏁鈕¶
　賈&KR0105;䟽云俗吏之所務在於刀筆筐篋而不知大体師¶
　古筐篋所以盛書¶
何當略得共討論¶
論語丗叔討論之¶
<pb:KR4d0086_SBCK_001-12a>¶
况乃雍容把盃酒意氣敷&KR0254;貴壯年¶
鮑昭行路難云意氣敷&KR0254;在盛時老杜兩公壯藻思得¶
　我色敷&KR0254;¶
不早計之且衰朽安得短舡万里隨江風养魚去作陶朱¶
公斑衣奉親伯與儂¶
　陶朱公养魚法見齊民要術其略云以六畒地爲池池¶
中有九洲六谷求鯉魚納池中列女傳老萊子养二親¶
　行年七十着五色采衣爲小児啼大業拾遺記帝嘲羅¶
　娘云幸好留儂伴成夢不留儂住意如何帝自逹廣陵¶
　多效呉語故称儂云¶
四方上下相依從¶
　退之詩四方上下逐東野雖有離別无由逄¶
<pb:KR4d0086_SBCK_001-12b>¶
用舎由人不由己¶
　語爲仁由己而由人乎哉¶
乃是伏轅駒犢耳¶
　田蚡傳今日廷論局&KR0208;効轅下駒¶
　　　流民嘆¶
　　　　按實録熈寕二年正月判汝州冨弼言唐鄧㐮¶
　　　　汝地廣不耕河北流民至者日衆若尽給以閑¶
　　　　田使𫉬生养實兩得其便云云此詩言河北灾¶
　　　　傷流民至襄葉間可見在葉縣作¶
朔方頻年无好雨¶
　杜好雨知時節¶
五種不入虛春秋¶
<pb:KR4d0086_SBCK_001-13a>¶
　漢伍&KR0013;傳秦時徐福入海多齎五種而行注五谷之種¶
　也月令首種不入¶
迩來后土中夜震有似巨鰲復戴三山逰¶
　列子五山之根不得暫峙帝使巨鰲十五㪯首而戴之¶
　二山流於北極¶
傾墙摧棟壓老弱寃声未定随洪流地文劃劙水觱沸¶
　退之𥙊神文劃劙隂雲卷日月也劙力支切詩觱沸檻¶
　泉沸音弗¶
十戸八九生魚頭¶
　南史康絢傳淮水暴漲堰壞奔流于海殺数万人恠物¶
　随流而下或人頭魚身或龍形馬首退之月蝕詩堯呼¶
　大水浸十日不惜万國赤(子/生)魚頭盖効玉川子詩天髙¶
<pb:KR4d0086_SBCK_001-13b>¶
　日走沃不及但見万國赤子　生魚頭也¶
稍聞澶渊渡河日数万河北不知虚幾州纍纍襁&KR0018;㐮葉¶
間問舎无所耕无牛¶
　三國志刘備謂許汜云君求田問舎言无可采此借使¶
　其字¶
&KR0004;來猶自得曠土嗟尓後至將何怙¶
　退之桃源詩&KR0004;來猶自念郷邑歳乆此地還成家詩无¶
　父何怙¶
刺史守令真分&KR0104;¶
　老杜同元使君春陵詩序曰當天子分&KR0104;之地¶
明詔哀痛如父母¶
　前漢西域傳武帝末年遂弃輪䑓之地而下哀痛之詔¶
<pb:KR4d0086_SBCK_001-14a>¶
廟堂已用伊周徒¶
　謂冨公巳拜相也¶
何時眼前見安堵¶
　杜詩何時眼前突兀見此屋田單傳即墨即降願無虜¶
　掠吾族家妻子令安堵漢髙祖紀吏民皆安堵如故¶
踈逺之謀未易陳市上三言或成虎¶
　韓非子云魏使龐葱與太子質於邯郸謂魏王曰今一¶
　人言市有虎王信之乎曰否兩人言王信之乎王曰寡¶
　人疑之矣三人言王信之乎王曰寡人信之矣葱曰市¶
　亦無虎明矣然三人言而成虎今邯郸去大梁也逺於¶
　市而議臣者過於三人願王察之¶
禍災流行固無時堯湯水旱人不知¶
<pb:KR4d0086_SBCK_001-14b>¶
　左傳天灾流行國家代有漢食貨志堯有九年之水湯¶
　有七年之旱¶
&KR0074;侯之疾&KR0004;無證扁鵲入秦始治病¶
　史記扁鵲傳鵲過齊謂&KR0074;侯曰君有疾在腠理不治將¶
深&KR0074;侯曰寡人無疾後五日復見曰疾在血脉&KR0074;侯不¶
　應後五日復見望見&KR0074;侯而走¶
投膠&KR0313;匊俟河淸¶
　抱朴子云寸膠不能理黄河之濁左傳曰周詩有之俟¶
河之清人壽幾何¶
一簞豈能續民命¶
　南史劉懷珍族弟善明靑州饑善明有積粟開倉以賑¶
郷里多𫉬全濟百姓呼其家田爲續命田¶
<pb:KR4d0086_SBCK_001-15a>¶
雖然猶願及此春略講周公十二政¶
　周禮地官司徒以荒政十有二聚萬民云云詩意謂扁¶
　鵲巳去而始治病固無及矣以一簞食一瓢飲而欲救¶
　民死言賑濟無益也雖如此而及今春講荒政猶庻幾¶
風生羣口方出竒¶
　史記白起賛料敵合変出竒無窮¶
老生常談幸聽之¶
　三國志&KR0249;輅傳鄧颺曰此老生常談¶
　　　次韻荅張沙河(知邢州沙河縣)¶
　　　　此以下皆北京教授時作此詩云古人已悲銅¶
　　　　雀上銅雀䑓在相州相魏鄰境也葉縣詩多刪¶
　　　　去僅存兩首及律詩数篇餘見内集十四卷盖¶
<pb:KR4d0086_SBCK_001-15b>¶
　　　　刪去也¶
張侯堂堂身八尺老大無機如漢隂¶
　莊子曰子貢過漢隂見一丈人方將爲圃畦鑿隧而入¶
　井抱甕而出&KR0517;子貢曰有械於此鑿木爲機後重前輕¶
　挈水若抽其名爲槹夫子不欲乎爲圃者曰吾聞有機¶
　械者必有機事有機事者必有機心吾非不知羞而不¶
　爲也¶
猛摩虎牙取吞噬¶
　法言云茅焦雖辯摩虎牙矣此語必有謂¶
自嘆日月不照臨¶
　詩日居月諸照臨下土¶
策名日已汙軒冕¶
<pb:KR4d0086_SBCK_001-16a>¶
　左傳策名委質莊子繕性篇非軒冕之謂也¶
逃去未必焚山林¶
　琴操曰介子推作龍蛇之&KR0084;而隠文公求之不肯出乃¶
　燔木子推抱木而死魏志太祖聞阮瑀名辟之不應逃¶
　入山中太祖使人焚山得之¶
我評君才甚髙妙孤竹截管空桑琴¶
　漢律暦志黄帝使伶倫自太夏之西昆侖之隂取竹之¶
　解谷生其竅厚均者断兩莭間而吹之以爲黄鍾之宮¶
周禮曰孤竹之管雲和之琴瑟雲門之舞又曰孫竹之¶
　管空桑之琴瑟咸池之舞¶
四十未曽成老翁¶
　文選魏文帝與呉質書曰已成老翁但未白頭耳老杜¶
<pb:KR4d0086_SBCK_001-16b>¶
　丈夫盖棺事如定君今幸未成老翁¶
紫髯垂頥鬱森森¶
献帝春秋曰張遼問呉降人向有紫髯將軍是誰降人¶
荅曰是孫會稽¶
眉宇之間見風雅¶
文選枚叔七發云陽氣見於眉宇之間侵&KR0075;而上杜詩¶
眉宇真天人¶
藍田煙霧生球琳¶
李商隠詩藍田日暖玉生煙司空圗集云詩家之景如¶
藍田日暖良玉生煙禹貢云厥貢惟球琳琅玕¶
胷中碨磊政須酒¶
　丗說阮籍胸中礨隗故須澆之¶
<pb:KR4d0086_SBCK_001-17a>¶
東海可&KR0259;北斗斟¶
詩維北有斗不可以挹酒漿楚詞九&KR0084;云援北斗兮酌¶
桂漿¶
古人巳悲銅雀上不聞向時清吹音¶
文選弔魏武帝文曰吾婕好妓人着銅雀䑓月朝十五¶
　日輙向帳作妓文選謝玄暉銅雀䑓詩云欎欎西陵樹¶
　詎聞&KR0084;吹聲鮑明逺集行路難云不見栢梁銅雀上寕¶
聞古時清吹音¶
百年毀譽付誰定取醉自可結舌瘖¶
　杜詩乘舟取醉非難事退之詩三盃取醉不復論晉叚¶
　灼傳云智直之不用皆杜口結舌¶
使公繫腰印如斗¶
<pb:KR4d0086_SBCK_001-17b>¶
晉周顗傳顧左右曰今年殺諸賊奴取金印如斗大(繫/肘)¶
駟馬髙盖驅駸駸¶
漢于定囯傳少髙大閭門令容駟馬髙盖車詩載驟(駸/駸)¶
親朋改觀婢僕敬成都男子寕異今¶
　孟郊詩云親賔改舊&KR0026;僮僕生新敬漢䔥望之傳䔥育¶
　杜陵男子何詣曹也¶
又言屋底甚懸罄¶
　屋底見上左傳室如垂罄¶
兒婚女嫁取千金¶
　後漢向長傳男女娶嫁¶
古來聖賢多不飽誰能獨無父母心¶
　白樂天詩遂令天下父母心不重生男重生女¶
<pb:KR4d0086_SBCK_001-18a>¶
衆鶵墯地各有命強爲百草&KR0104;春霖¶
　佛書云朝生王子一日墮地便勝凡人傳玄楽府云男¶
　兒當門戸墯地自生神前集書贈俞清老其略云男女¶
　婚嫁渠儂墮地自有衣食分斉今蹙眉終日者正爲百¶
　草&KR0104;春雨耳¶
艾封人子暗目睫與王同床悔沾&KR0109;¶
　莊子曰麗之姫艾封人之子也晉國之始得之也涕泣¶
　沾&KR0109;及其至於王所與王同床食蒭豢而後悔其泣也¶
　史記齊使者至越日幸也越之不亡也吾不責其智之¶
　如目見毫毛而不見其睫也¶
隴鳥入籠左右啄¶
　文選鷦鷯賦鸚鵡恵而入籠鸚鵡賦命虞人於隴抵南¶
<pb:KR4d0086_SBCK_001-18b>¶
　方異物志廣管雷羅等州多鸚鵡但稍小不及隴山者¶
終日思歸碧山岑¶
　韓詩遥岑出寸碧¶
一生能幾開口𥬇¶
　莊子盗跖篇其中開口而𥬇者一月之中不過四五日¶
何忍更遣百慮侵¶
　昜云一致而百慮¶
忽投雄篇冩逸興仰占乾文動奎參¶
孝經援神契云奎主文章詳見第四卷答莘老詩注參¶
　與奎皆西万七𪧐故云¶
自陳使酒甞罵坐¶
　漢書季布使酒難近&KR0517;夫罵坐不敬¶
<pb:KR4d0086_SBCK_001-19a>¶
惜予不與朋合&KR0426;君材蜀錦三千丈要在刀尺成衣衾¶
　文選郭㤗機詩衣工秉刀尺棄我忽若遺¶
南朝例有風流癖楚地俗多詞賦&KR0075;¶
　用晉書杜預左傳癖皇甫謐書&KR0075;之義言耽惑也¶
屈原離騷豈不好只今漂骨滄江潯¶
　屈原作懷沙之賦於是懷石自投汨羅以死見(史/記)本傳¶
正令夷甫開三窟¶
　晉王&KR0283;傳&KR0283;字夷甫雖居&KR0800;輔而爲自全之計乃以弟¶
　澄爲荆州族弟敦爲青州謂曰卿二人在外而吾留此¶
　足爲三窟矣¶
獵以我道皆成禽¶
　楊子云獵德而得德前集有詩云安得八紘𦊨以道獵¶
<pb:KR4d0086_SBCK_001-19b>¶
　衆智文選張平子思玄賦績典藉以爲罟兮驅儒墨以¶
　爲禽取此意也¶
温恭忠厚神所勞於魚得計豈厭深¶
　莊子云於蟻弃智於魚得計又云魚鱉不厭深¶
丈夫身在要勉力¶
　退之詩身在則有餘¶
豈有吾子終陸沉¶
　莊子云方且與丗違而不屑與之俱是陸沉者也¶
鄙人相士盖多矣¶
　漢髙紀臣少好相人相人多矣無如季相¶
勿作蔡澤𥬇噤吟¶
楊雄解嘲云蔡澤雖噤吟而𥬇唐㪯噤音巨錦反吟魚¶
<pb:KR4d0086_SBCK_001-20a>¶
　錦反史記蔡澤傳澤從唐舉相曰吾聞先生相李兊曰¶
　百日之内當持國秉政有之乎唐舉熟視而𥬇曰先生¶
　曷鼻巨肩魋顔蹙齃𦞃攣吾聞聖人不相殆先生乎¶
　　　次韻時進叔二十六韻¶
時子河上園竹間開棟宇¶
　繫辭云上棟下宇¶
大兒勝衣冠小兒豐頰輔¶
　後漢禰衡傳大兒孔文舉小兒楊德祖史記三王丗家¶
　皇子頼天能勝衣趍拜檀弓云如不勝衣万石君傳云¶
　子孫勝冠者韓文始任戴冠易咸其輔頰舌左傳穀也¶
　豐下必有後於魯國¶
嫁女與朱公伏臘可稱舉¶
<pb:KR4d0086_SBCK_001-20b>¶
　謂稱觴舉酒也漢楊惲傳歳時伏臘烹羊炮羔斗酒(自/勞)¶
髮踈雖蒼浪¶
　張鷟僉載&KR0024;遺云王熊爲洛陽令判婦人阿孟狀云阿¶
　孟身年八十𩯭髮早巳滄浪¶
齒嚼未齟齬¶
楚詞云吾固知其齟齬而難入¶
雞棲牛羊下¶
　見國風詩¶
各自有室處四墙規摹小易守若&KR0364;莒舎前花木深¶
唐常建詩竹徑通幽處禆房花木深¶
春物麗觀覩舎後曲池蛙¶
楚詞坐堂伏檻臨曲池¶
<pb:KR4d0086_SBCK_001-21a>¶
齋堂風月苦¶
　盧仝詩使君池亭風月苦¶
此豈不足歟¶
　退之詩擺頭𥬇且言我豈不足欤¶
歎歳不我與(見論語)客宦孤雲耳未知秦呉楚向來千駟¶
公果愧一丘土¶
　千駟見論語選詩昔爲萬乘君今爲丘山土¶
寕當損軒昂¶
退之聽琴詩劃然変軒昻¶
聊欲效俯傴¶
　左傳正考父三命兹益共故其鼎銘曰一命而偻𠕅命¶
　而傴三命而俯¶
<pb:KR4d0086_SBCK_001-21b>¶
時子听然𥬇¶
　子虚賦亡是公听然而𥬇¶
吾巳悟倉䑕¶
　史記李斯傳斯年少時爲郡小吏見吏舎厠中䑕食不¶
　㓗近人大数驚恐之斯入倉&KR0026;倉中䑕食積粟居大廡¶
　之下不見人犬之&KR0104;斯嘆曰人之賢不肖如䑕矣在所¶
自處耳乃從荀卿斈帝王之術¶
少猶守章句晚實爱農圃¶
農圃見論語¶
鵲巢最知風蟻穴識隂雨¶
漢翼奉傳巢居知風穴處知雨文選張茂先詩巢居知¶
風寒穴處識隂雨¶
<pb:KR4d0086_SBCK_001-22a>¶
丗網事諳委¶
　文選詩丗網嬰我身退之與桞中丞書與賊不相諳委¶
醉郷俗淳古¶
　唐王績醉郷記末云醉郷之俗豈古華胥之囯乎何其¶
　淳寂也¶
坐忘两家說肉堅與腸腐¶
　晋孔羣傳羣嗜酒王導戒之曰卿不見酒家覆瓿布日¶
　月乆糜爛&KR0088;答曰公不見肉糟淹更堪乆&KR0088;¶
酒至即使傾¶
　杜詩毎過得酒傾¶
客來敢辝窭¶
　曲礼客歠醢主人辝以窭¶
<pb:KR4d0086_SBCK_001-22b>¶
時邀五桞陶¶
陶潜有五桞先生傳¶
共過三徑詡¶
漢書鮑宣傳後載自成帝至王莽時清名之士十二人¶
蔣詡元卿爲兖州刺史以廉直爲名王莽居攝以病免¶
官歸郷里卧不出户渊明有聖賢集録云求仲羊仲皆¶
挫廉逃名蔣元卿之去兖州還杜陵荆&KR0068;塞門舎中有¶
　三逕惟二人從之游時人謂之二仲見嵇康髙士傳¶
徃在少年場¶
漢尹賞傳賞守長安令&KR0258;㪯輕薄少年𢙣子殺数百人¶
瘞寺門&KR0074;東長安中歌之曰安所求子死&KR0074;東少年場¶
生時諒不謹枯骨後何葬¶
<pb:KR4d0086_SBCK_001-23a>¶
豪氣壓頴汝¶
晋周顗傳汝頴固多竒士祖納傳汝頴之士利如錐¶
借令今尚爾眞復難共語¶
晋石勒傳勒𥬇曰胡人正自難與言¶
稍知憐麴蘖¶
退之詩髙士例湏憐麹蘖丈夫終莫生畦畛字本出書¶
&KR0003;命云云¶
漸解等灉濋¶
元注云水自河出爲灉自濟出爲濋〇見爾雅釋水¶
朋友半山阿光隂共行旅人故義當親衣故義當&KR0024;¶
古艶&KR0084;曰焭焭白兎東走西顧衣不如新人不如故¶
飛鳬至令尹¶
<pb:KR4d0086_SBCK_001-23b>¶
後漢王喬傳爲葉令有神術毎月朔望常自縣詣䑓朝¶
顕宗恠其來数而不見車&KR0016;宻令伺之言其臨至&KR0186;有¶
双鳬從東&KR0047;來於是候鳬至舉羅張之但得一&KR0215;舄乃¶
詔尚方&KR1079;視則四年中所賜官属履也¶
期我向君所君爲拂眠床¶
&KR0047;史魚弘傳有眠床一張皆是蹙栢¶
淹留莫城阻¶
唐歐陽詹&KR0004;發太原途中&KR0009;太原所思云高城巳不見¶
况復城中人¶
　　二月丁卯喜雨呉体爲北門留守文潞公作¶
　　　按實録熈寕七年判河陽文彦愽判大名府¶
乘輿齋祭甘泉宮¶
<pb:KR4d0086_SBCK_001-24a>¶
甘泉本秦離宮漢武帝増廣之自武帝至西漢末皆上¶
甘泉祠𥙊¶
遣使駿奔河岳中¶
書武成云丁未祀于周庿&KR0022;甸侯衛駿奔走執边豆¶
誰與至尊分旰食¶
　仲舒傳制曰朕承至尊休德左傳伍奢曰楚君(大/夫)其旰¶
食乎¶
北門卧鎮司徒公¶
　唐裴度傳度節度河東帝諭意曰爲朕卧護北門可也¶
微風不動天如醉¶
　&KR0067;信哀江&KR0047;賦云天何爲而此醉元注云時聞太母閔¶
　雨勤甚故有微風不動之句盖言&KR0104;勤如此而天不聞¶
<pb:KR4d0086_SBCK_001-24b>¶
　有若醉焉¶
&KR0243;物無聲春有功¶
　老杜詩云&KR0243;物細無聲¶
三十餘年霖雨手¶
　見書&KR0003;命¶
淹留河外作時豐¶
　　　古風次韻答&KR0004;和甫¶
飢思河鯉與河魴¶
　並見毛詩¶
渴思蔗漿玉盌凉¶
　楚詞招䰟云胹鼈炮羔有柘漿¶
冬願純綿對隂雪¶
<pb:KR4d0086_SBCK_001-25a>¶
　王褒頌云荷㫋&KR0013;毳者難與道純綿之䴡宻¶
夏願縐絺度盛陽¶
　囯風&KR0170;彼縐絺¶
萬端作計身愁苦¶
　王莽傳所以誑事大后下至旁測方故萬端¶
一事不諧𩯭蒼浪¶
　後漢宋弘傳帝顧謂主曰事不諧矣蒼浪見上¶
調𥬇天街吟海燕¶
　文選詩調𥬇&KR0186;酬荅嘲謔無慙沮晋天文志昴畢之¶
　間謂之天街梁呉筠燕詩一燕海上來一燕髙堂息¶
藜羮脫粟非公狂¶
　王褒頌云羮藜&KR0877;糗者不足與論大牢之滋味脫粟¶
<pb:KR4d0086_SBCK_001-25b>¶
見孫洪傳¶
君吟春風花草香¶
　杜詩春風花草香¶
我爱春夜璧月凉¶
陳書后妃傳其曲云璧月夜夜滿¶
美人美人隔湘水¶
　杜詩美人胡爲隔秋水¶
其雨其雨怨朝陽¶
阮藉其雨怨朝陽¶
蘭荃&KR0313;懷報瓊&KR0380;¶
左聲伯夢渉河或與巳瓊&KR0380;食之泣而爲瓊瑰&KR0313;其¶
懷&KR0084;曰済洹之水贈我以瓊瑰歸乎歸乎瓊瑰&KR0313;吾懷¶
<pb:KR4d0086_SBCK_001-26a>¶
乎又見毛詩¶
冠纓自㓗非滄浪¶
　見孟子及楚詞¶
道人四十心如水¶
　孟子我四十不動心漢鄭崇傳臣門如市臣心如水¶
那得夢爲蝴蝶狂¶
莊子齊物篇莊周夢爲胡蝶栩栩然胡蝶也自喻適志¶
　與不知周也俄而覺則蘧蘧然周也不知周之夢爲胡¶
　蝶與胡蝶之夢爲周與¶
　　　次韻荅和甫盧泉三首(并序)¶
　　　　&KR0004;虞丗字和甫善醫有必用方行於丗盧其所¶
　　　　居也時在河北¶
<pb:KR4d0086_SBCK_001-26b>¶
和甫作盧泉之水不求於古楽府而規摹暗合余爲和成¶
三疊自余官河外罕得逆耳之言於朋交和甫爱我也居¶
有薬言吾不欲其思盧泉也故作其一父母之&KR0022;有如仲¶
尼桞下恵而懷安之以吾之楽双井知和甫之不忘盧泉¶
也故作其二坐進此道者於物无擇清漳之波濁河之流¶
盧泉之水求其異味而不得也親楽之身安之斯可矣故¶
作其三夫三言者雖不同唯知言者領其不異也¶
&KR0004;侯不能六尺長¶
史記晏氏傳云其御之妻謂其爲之晏子長不滿六尺¶
身相齊囯顕名諸侯¶
少日結交皆老蒼¶
杜詩脫略小時輩結交皆老蒼¶
<pb:KR4d0086_SBCK_001-27a>¶
𫝑利不可更炎凉¶
漢張耳陳餘賛𫝑利之交古人羞之老杜詩且復過炎¶
　凉大白詩榮枯異炎凉¶
解纓從我濯滄浪¶
　解纓見上¶
與君論心松栢香¶
　取後凋之義¶
何爲獨憶盧泉之上多緑楊盧泉如練照秋陽¶
　謝玄暉詩澄江净如練¶
泉上之人猶謗傷¶
　退之詩不知羣児愚那用故謗傷¶
此&KR0022;雖陋有佳士勿厭風沙吹茫茫願君不&KR0018;上池水¶
<pb:KR4d0086_SBCK_001-27b>¶
史記扁鵲傳長桑君呼扁鵲與語曰我有禁方年老欲¶
傳與公乃出其懷中薬子扁鵲曰飲是以上池之水三¶
　十日當知物矣其後扁鵲過虢虢太子死扁鵲能生之¶
故天下盡以扁鵲爲能生死人扁鵲曰越人非能生死¶
人也此自當生者越人能使之起耳¶
囊中探丸起人死¶
漢尹賞傳長安閭里少年相與探丸爲弹得赤丸者斫¶
武吏得黒者斫文吏借此以言丸薬詩意謂薬石(之/言)也¶
盧泉之木百尺長下䕃泉色如木蒼蘋風荷雨洒面凉倒¶
影揺蕩天滄浪¶
杜詩影動倒景揺瀟湘¶
網登錦鱗蒲荇香¶
<pb:KR4d0086_SBCK_001-28a>¶
杜詩渚蒲牙白水荇青¶
何以貫之桞與楊¶
　石皷文其魚維何維鱮維鯉何以貫之維楊與桞¶
古來希價入咸陽¶
　史記吕不韋傳不韋著呂氏春秋布咸陽市門懸¶
　千金其上有能増損一字者子千金¶
貪功害能相中傷¶
　文選李陵答&KR0171;武書妨功害能之臣盡爲萬戸侯¶
　白楽天詩自賢誇智慧相紏闘功能¶
君今巳出紛争外但思煙波春淼茫奉親安楽(一/杯)水¶
　李白詩萬言不直一杯水此摘其字¶
盧泉之濵可忘死¶
<pb:KR4d0086_SBCK_001-28b>¶
　說苑楚昭王欲之荆䑓司馬子棊諌曰荆䑓之遊¶
　左洞庭右彭蠡其楽使人遺老而忘死¶
舎後鍾&KR0394;爐煙長¶
　杜詩&KR0394;放時出寺鍾殘仍殷床¶
舎前簾影竹蒼蒼事親煗席扇枕凉¶
　東&KR0026;漢記曰黄香躬勤苦盡心供飬冬無&KR0013;袴而¶
　親極滋味暑即扇枕寒即以身温席陶渊明黄香¶
　賛其序云九歳失母思慕骨立事父竭力以致飬¶
　暑則扇床枕寒即以身温席本傳不載¶
中有一士𩯭蒼浪(見上)同心之言蘭麝香¶
　繫辝同心之言其臭如蘭¶
與游者誰似姓楊朝發枉渚夕辰陽¶
<pb:KR4d0086_SBCK_001-29a>¶
屈原九章云朝發枉渚兮夕𪧐辰陽¶
懷瑾握瑜祗自傷¶
　九章又云懷瑾握瑜&KR0006;窮不知所示¶
東有濁河西清漳¶
漢髙祖紀田肯曰夫齊西有濁河之限¶
胡爲搔頭盧泉思茫茫¶
　李固傳搔頭弄姿注引西漢雜記武帝過李夫人¶
就取玉簮搔頭¶
清明在躬不在水¶
礼清明在躬志氣如神¶
此曹狡獪可心死¶
　神仙傳王逺謂麻姑曰吾老矣不復作此狡獪変¶
<pb:KR4d0086_SBCK_001-29b>¶
　化也列子云心死形廢¶
　　　招子髙二十二韻兼簡常甫丗弼¶
我行向厭次¶
　厭次棣州所治縣也¶
夏扇日在揺甘𤓰未除壟髙桞尚鳴蜩¶
　詩小弁菀彼桞斯鳴蜩嘒嘒¶
駕言&KR0147;攝歸¶
　詩駕言出游聊攝愽州所治聊城縣也即左傳所¶
　謂聊攝以東¶
飛霜曉封條¶
　文選&KR0258;擬詩嘉樹生朝陽凝霜封其條¶
&KR0018;薪泣裘&KR0260;公子御狐貂¶
<pb:KR4d0086_SBCK_001-30a>¶
　王孫子曰昔衞君重裘累䄄而坐見路有&KR0018;薪而哭¶
者問其故對曰雪下衣薄是以哭也見藝文𩔖聚王¶
　褒頌云襲狐裘之煗者不&KR0104;至寒之悽惨法言云舉¶
　丗寒貂狐不亦燠乎¶
歳月坐晼晚¶
　選詩思君令人老歳月忽已晚宋玉九卞曰日晼晚¶
　其將入&KR0006;¶
𩯭顔颯然凋道德千古事斯文非一朝¶
　杜詩文章千古事得失寸心知¶
徃者我不及¶
　離騷云徃者不可及&KR0006;來者猶可待¶
後生多見超¶
<pb:KR4d0086_SBCK_001-30b>¶
退之詩只見有不如不見有所超¶
吾黨二三子士林&KR0717;孤標小謝抱周易忘言獨參寥¶
莊子玄&KR0115;聞之參寥參寥聞之疑始¶
崔郎楚左史¶
楚左史𠋣相¶
二典考舜堯王生風雅斈談辯秋江潮¶
　釋氏所謂海潮音也¶
洒筆驚有(司/小)敵謂可驕¶
　光武紀諸部喜曰刘將軍平生見小敵怯今見大敵¶
勇可怪也¶
安知樗蒱局臨開敗三梟¶
李翶有五木經云樗蒱五木玄白判又云王采四甿¶
<pb:KR4d0086_SBCK_001-31a>¶
采六白二玄三曰梟又曰馬出&KR0004;開疊行非王采(不/出)閞¶
二生数歩隔屡赴茗埦邀¶
陸羽茶經四之器曰盌越州上明州次婺州次岳州次¶
小謝殊未來¶
選詩日暮碧雲合佳人殊未來¶
我斍百里遥問之&KR0104;菽水(見孟子)心慮極無聊¶
賈&KR0105;傳一二指慉心慮無聊¶
父憐母不訶日以濁酒澆¶
　酒澆見上¶
此道如鼎實念子羮未調¶
　文選潘安仁詩王生和鼎實書曰若作和羮爾惟塩梅¶
古來有親飬回也楽一瓢不田鶉生宎在物乃爲妖¶
<pb:KR4d0086_SBCK_001-31b>¶
莊子曰吾未嘗爲牧而羊生於奥未嘗好田而鶉(生/於)宎¶
吾言有師承¶
後漢儒林傳序師資所承¶
可信如斗杓¶
斗杓招遥星也¶
詩以解子&KR0104;亦以當子招¶
此詩言三子者㪯進士不中選謝治易崔習書王習詩¶
不爲不至而譬之於愽有勝&KR0018;也小謝懟而不出自言¶
無以奉菽水之&KR0172;故爲言顔子事親一簞食一瓢飲不¶
改其楽以解其&KR0104;也王純亮字丗弼山谷妺婿山谷至¶
自厭次盖以檄考試進士也外集刪去詩中有一詩其¶
叙云次韻荅常甫丗弼二君不利秋官鬱&KR0650;不平故予¶
<pb:KR4d0086_SBCK_001-32a>¶
詩多及君子處得失事與此篇同時¶
　　　林爲之送筆戯贈¶
閻生作三副規畫宣城葛¶
　三副栗尾&KR0037;核散卓皆筆名東坡云宣城諸葛氏筆擅¶
　天下其間不甚佳者終有家法如北苑茶内庫酒教坊¶
楽雖弊精神欲強斈之而草野氣終不可脫¶
外貌雖銑澤毫心或麄糲¶
　尓雅絶澤謂之銑注云美金光澤也蜀志張裔傳張府¶
君如瓠壷外雖澤而内實麄杜詩百年麄糲腐儒餐¶
功將希栗尾拙乃成棗核李&KR0159;縳散卓¶
　東坡云散卓筆惟諸葛能之他人斈者皆得其形似而¶
　无其法反不如常筆¶
<pb:KR4d0086_SBCK_001-32b>¶
含墨能不&KR0165;¶
退之毛頴傳頴爲人強記無不愛重又善隨人意後雖¶
見廢弃終黙不&KR0165;¶
病在惜白毫徃徃半巧拙小字亦周旋大字難曲折時時¶
一毛乱乃似逆梳髮張鼎徒有表¶
明皇雜録上欲相&KR0171;頲夜艾召直𪧐舎人䔥嵩草詔旣¶
成其詞曰囯之瓌寳上曰頲瓌之子不欲斥其父名當¶
爲刋削乆之復進唯改曰囯之珍寳上擲其草曰虚有¶
其表耳此借喻也¶
徐偃元無骨¶
後漢東夷傳注云徐君宮人娠而生𡖉弃之有犬名鵠¶
蒼衘𡖉以歸遂生小児生而偃因以名尸子曰偃生而¶
<pb:KR4d0086_SBCK_001-33a>¶
　有筋無骨故曰偃東坡云魯直出衆工筆使僕歴試筆¶
　鋒如着塩曲蟮詰曲&KR0083;上魯直云此徐偃筆也有筋無¶
骨可謂名不虚得如東坡之言則徐偃有筋無骨非獨¶
　山谷借喻亦當時固有此語&KR0088;¶
模畫記姓名¶
　項籍傳書足記姓名而已¶
亦可應倉卒爲之街&KR0047;居時通鈴下謁¶
　晋羊祐傳鈴閣之下侍衛不過数人楊方傳&KR0004;爲郡鈴¶
　下威儀¶
晴軒坐風凉怪我把枯筆開囊撲蠧魚遣奴送一束洗硯¶
磨松煤揮&KR0904;至日没蚤年斈屠龍¶
　莊子朱泙漫斈屠龍於支離益弹千金之家技成無所¶
<pb:KR4d0086_SBCK_001-33b>¶
　用其巧¶
適用固踈闊¶
自言所斈不同流俗若屠龍之技無所用之如退之書¶
　云凢所辛苦而僅有之者皆符於空言而不適於實用¶
故斈成而道益窮年老而身愈困也¶
廣文困虀塩¶
唐増囯子斈置廣文舘以鄭䖍爲愽士山谷時爲大名¶
府囯子監教授故以自况退之送窮文云太斈四年朝¶
虀暮塩¶
烹茶對秋月略無人問字况有客投轄¶
楊雄傳刘棻常從雄斈作竒字陳遵傳遵嗜酒毎大飲¶
賔客滿堂輙閞門取客車(轄/投)井中雖有急不得去¶
<pb:KR4d0086_SBCK_001-34a>¶
文章&KR0009;呻吟講授費頰舌閑無用心處雌黄到筆墨¶
　晋王&KR0283;傳丗號口中雌黄¶
時不與人遊¶
　即歳不我與意也(巳見上)¶
孔子尚爱日¶
　楊子法言或曰孔子之道不可小欤曰小則敗聖如¶
　何曰若是則何爲去乎曰爱日曰爱日而去何也曰¶
　由羣婢之故也¶
作詩當鳴鼔聊自攻短闕¶
　用論語鳴鼔而攻之自攻其短也退之詩還家雖闕¶
　短指日親晨飡此摘其字¶
　　　　𠕅和答爲之¶
<pb:KR4d0086_SBCK_001-34b>¶
君莫嘲廣文沍寒&KR0013;絺葛¶
　左傳其藏冰也深山窮谷固隂沍寒北史𡊮充傳年¶
　十餘歳父黨至門時冬&KR0004;充尚求葛衫客戯曰絺&KR0006;¶
葛&KR0006;凄&KR0006;以風充應聲曰唯絺唯綌服之无斁杜詩¶
　焉知&KR0047;鄰客九月猶絺綌¶
君勿嘲廣文窮年飯粢糲¶
　列子云食則粢糲居則蓬室¶
常恐爼豆子與丗充肴核¶
　莊子云老&KR0389;之役有庚桑楚者居畏壘之山三年而¶
　畏壘大壌畏壘之民相與言曰胡不尸而祝之社而¶
稷之庚桑子聞之曰畏壘之細民而&KR0060;竊然欲爼豆¶
子於賢人之間小雅边豆有楚殽核惟旅¶
<pb:KR4d0086_SBCK_001-35a>¶
凡木不願材¶
退之𥙊子厚文凡木之生不願爲材¶
大折小枝洩檪依曲轅社聊用神其拙¶
莊子曰匠石之齊至于曲轅見檪社樹其大蔽牛&KR0026;¶
　者如市匠石頋曰散木也無所可用故能若是之壽¶
　匠石歸櫟社見夢曰汝將烏乎比予哉若將比予於¶
　文木&KR0088;夫柤&KR0058;橘柚果蓏之属實熟則剥則辱大枝¶
折小枝&KR0165;¶
吾家本江&KR0047;一丘藏曲折¶
杜詩一丘藏曲折緩歩有躋攀¶
瀕溪䕃蒼筤¶
　係辝震爲蒼筤竹¶
<pb:KR4d0086_SBCK_001-35b>¶
䔥&KR0904;可散髮¶
　文選嵇叔夜詩散髮岩岫¶
旣無使鬼錢¶
　晋魯褒錢神論云錢無耳可使&KR0294;¶
又無封侯骨¶
漢翟方進傳從蔡父相蔡父大竒其形皃謂曰小史¶
有封侯骨當以經術進¶
薄禄庇閑曹且免受逼卒爲此&KR0180;出門徒弊懷中謁¶
漢髙祖紀乃紿爲謁曰賀錢萬師古曰爲謁者書刺¶
自言爵里若今參見通名也後漢禰衡傳隂懷一刺¶
旣無所之至於刺字漫㓕¶
直齋賔客退風物供落筆詩成着牀頭¶
<pb:KR4d0086_SBCK_001-36a>¶
　晋王湛傳牀頭有周易¶
不知今幾束君何向予勤見詩歎埋没嗣宗湏酒澆¶
見上¶
未信胷懷闊自狀一片心¶
　唐裴度自賛曰一片靈䑓丹青莫狀¶
碧潭浸寒月¶
　寒山子詩我心似秋月碧潭清皎㓗¶
令德感來教爲君賦車轄¶
　小雅門閞車之轄&KR0006;此篇又云令德來教¶
君思揚雄吒¶
　吒當爲吃本傳口吃不能劇談¶
何似張儀舌¶
<pb:KR4d0086_SBCK_001-36b>¶
　史記張儀傳儀云視吾舌尚在否¶
此意恐太狂願爲引繩墨¶
　此語盖荅其和章之意望其規正如木従繩也¶
政使此道非改過從今日報章望瓊琚¶
　見毛詩¶
勿使音塵闕¶
　文選月賦美人邁&KR0006;音塵闕謝靈運詩各勉日新志音¶
　塵慰寂㓕¶
　　𠕅和答爲之¶
林君維閩英数面成𤓰葛¶
渊明集答龐參軍詩序云俗諺曰数面成親况情過此¶
者乎晋王導傳導與其子恱弈碁争道導𥬇曰相與有¶
<pb:KR4d0086_SBCK_001-37a>¶
　𤓰葛那得爲尓&KR0088;¶
鄰居接扙藜過飯厭踈粝¶
　漢鮑宣傳俱過宣一飯去後漢苐五倫傳不過従兄飯¶
　杖藜見上大雅云彼䟽斯稗箋云䟽麄也謂糲米也退¶
　之詩䟽糲亦足飽我饑¶
讀書飽工夫論事極精核¶
　&KR0047;史王僧䖍傳文帝書天然勝羊欣工夫少於欣漢書¶
　孝宣之治綜核名實政亊文學法理之士咸精其能¶
&KR0108;身君子場勇若怒未&KR0165;¶
　東都賦云馬踠餘足士怒未渫¶
窮年棲旅巢¶
　易旅卦鳥焚其巢¶
<pb:KR4d0086_SBCK_001-37b>¶
由命非由拙王良驅八駿¶
　左傳哀二年郵無䘏御簡子注王良也左傳又&KR0091;子良¶
　又曰郵良穆天子傳云八駿之乘盗&KR0784;赤𩦸曰義渠黄¶
　　騮緑耳¶
方駕度九折¶
　九折阪在漢蜀郡𫿞道縣王尊叱馭處¶
學堂踈雨餘¶
　退之秋懷詩斈堂日無事¶
石砌長苔髮¶
　尓雅藫石衣注云水荅也一名石髪¶
弟子肥如瓠¶
　漢張蒼傳肥白如瓠¶
<pb:KR4d0086_SBCK_001-38a>¶
先生痩唯骨¶
　元注云林君在朱氏講授朱氏児皆面白豊肥林君如¶
刻削¶
北門一都會¶
　一都㑹也史記貨殖傳多有此語¶
塵埃人卒卒¶
　司馬迁書卒卒無湏&KR0119;之間霍光傳見雲家卒卒¶
髙盖如秋荷势利相奔謁¶
𫝑利之交見上¶
惟君尚寂寞來&KR0026;草玄筆¶
揚雄傳雄作大玄自言寂寞爲尸¶
斯文未易陳政當高閣束¶
<pb:KR4d0086_SBCK_001-38b>¶
　退之詩春秋五傳束髙閣字本出&KR0067;翼傳¶
金馬事陸沉¶
　史記滑稽傳東方朔&KR0084;曰陸沉於俗避丗金馬門¶
市門逐乾没¶
貨殖傳刺綉文不如𠋣市門張湯傳始爲小吏乾没¶
未湏相賢愚¶
退之别趙子云冝各從所務詎用相賢愚¶
聊自嘲迂濶憶昨戯贈詩迺辱報明月¶
　邹陽傳明月之珠夜光之璧¶
極知推挽意¶
　左傳或推之或挽之¶
我車君欲轄¶
<pb:KR4d0086_SBCK_001-39a>¶
見前篇車轄注¶
屠龍真狂言¶
　屠龍見前篇¶
奔馬不及舌¶
　語駟不及舌自悔出屠龍之語也第二篇固云此意恐¶
　大狂頋爲引䋲墨¶
賜書盈五車¶
　莊子曰惠施多方其書五車¶
直舎方二墨(見上)㑹意便欣然¶
　渊明集五桞先生傳云好讀書不求甚解毎有㑹意便¶
　欣然忘食¶
餘事過窗日尚恐素飡錢諸生在城闕¶
<pb:KR4d0086_SBCK_001-39b>¶
　詩不素飡&KR0006;又云挑&KR0006;逹&KR0006;在城闕&KR0006;髙祖紀賜餐錢¶
　奉邑¶
　　　贈趙言¶
饒陽趙方士眼如九秋鷹¶
　釋氏書云舎利弗此言鶖鷺子以其母眼如鶖鷺也此¶
　用其意¶
斈書不成不斈劒¶
　項籍傳斈書不成去斈剱又不成去¶
心術妙解通神明醫如府身拾地芥¶
夏侯勝傳取青紫如俯拾地芥耳¶
相如仰面&KR0026;天星¶
劉向傳夜&KR0026;天星¶
<pb:KR4d0086_SBCK_001-40a>¶
自言方術&KR0258;&KR0294;怪萬種一貫皆天成¶
　一貫見語¶
大梁卜肆傾賔客二十餘年聲籍籍得錢滿屋不経營¶
寒山子詩丈夫莫守困無錢即&KR0052;營¶
散與市人還&KR0009;食¶
　韓信&KR0009;食於漂母¶
北門塵土滿衣&KR0109;廣文直舎官槐隂¶
　杜詩廣文到官舎¶
白雲&KR0134;酒終日醉紅燭圍碁清夜深大車駟馬不囬首¶
　史記范騅傳湏賈曰吾非大車駟馬不出¶
強項老翁來見㝷¶
強項見上¶
<pb:KR4d0086_SBCK_001-40b>¶
向人忠信去表襮¶
　詩素衣朱襮尓雅黼領謂之襮退之云襮順而裏方¶
可喜正在無機心¶
　機心見上¶
軽談禍福邀重糈¶
　史記貨殖傳諸食技術之人爲重糈也司馬季主傳卜¶
　而有不審不見奪糈注云騷経曰懷椒糈以要之王逸¶
　云糈精米所以享神¶
所在多於竹葦林¶
　維摩&KR0052;云譬如甘蔗竹葦稲麻叢林¶
翁言此軰無足聽見葉知根論才性飛騰九天沉九泉¶
漢郊祀志九天巫祠九天師古曰九天謂中央鈞天東¶
<pb:KR4d0086_SBCK_001-41a>¶
　方蒼天東北旻天北方玄天西北幽天西方造天西&KR0047;¶
朱天&KR0047;方炎天東&KR0047;陽天其&KR0003;見淮&KR0047;子九渊有九名¶
見莊子應帝王篇晋胡奮傳聞女爲貴人哭曰老奴不¶
　死唯有二児男入九地之下女上九天之上¶
自種自収皆在行¶
　班固奕㫖曰愽懸於投不必在行¶
先期出語駭傳聞事至十九中時病輪囷離竒惜老大成¶
器本可千萬乘¶
　邹陽傳蟠木根柢輪囷離竒而爲萬乘器¶
自歎輕霜白髮新又去驚動都城人都城逹官老於事¶
　退之詩中朝大官老於亊¶
嫌翁出言不娬媚¶
<pb:KR4d0086_SBCK_001-41b>¶
唐魏徴傳帝曰人言徴㪯止踈慢我但見其娬媚耳前¶
集元師此君軒詩云神人傳書道人命死生禍福如㸔¶
鏡晚知直語觸憎嫌深藏幽寺聽鍾磬與此同意¶
有手莫炙&KR0096;門火¶
杜詩炙手可热势絶倫唐崔鉉傳曰鄭楊叚薛炙(手/可)热¶
有口莫辯荆山玉¶
新序曰荆人卞和得玉璞而献之荆厲王王使玉尹相¶
之曰石也以和爲謾而断其左足武王即位和復奉璞¶
而献之武王使玉尹相之曰石也又断其右足共王即¶
位和乃奉璞而哭於荆山三日三夜泣盡而継之以血¶
共王使人問之對曰寳玉而名之以石貞士而戮之以¶
謾此臣之所以悲也王乃使人理其璞而得寳玉焉名¶
<pb:KR4d0086_SBCK_001-42a>¶
之曰和氏之璧¶
吴宫火起燕焚巢¶
　此語謂上句&KR0096;門火越絶書吴西宫在長秋門秦始皇¶
　十一年守宮者照燕失火燒也鮑照空城雀云猶勝吴¶
(宫/燕)無罪得焚巢李白野田黄雀行遊莫逐炎洲翠棲莫¶
　近吴宮燕吴宮火起焚尓巢炎洲逐翠遭網羅¶
當時卞和斮两足¶
　此語謂上句荆山玉¶
千里辝家却入門¶
　韓詩二十辝家來射䇿¶
三春榮木會歸根¶
　歸去來詞木欣欣以向榮老子云夫物芸芸各復歸其¶
<pb:KR4d0086_SBCK_001-42b>¶
　根歸根曰静¶
我有江&KR0047;黄篾舫¶
隋書煬帝紀上御龍舟幸江都文武官五品以上給楼¶
船九品以上給黄篾¶
與公長入白鷗羣¶
莊子曰入獸不乱羣入烏不乱行¶
　　　次韻晁&KR0024;之廖正一贈答詩¶
　　　　按晁无咎集云及第東歸將赴調&KR0009;李成季又¶
　　　　云復用前篇韻答明略并呈魯直按登科記巳¶
　　　　未元豐二年晁&KR0024;之廖正一同榜晁字无咎廖¶
　　　　字明略无咎集中又有建除体詩荅魯直教授¶
　　　　時教授北京也¶
<pb:KR4d0086_SBCK_001-43a>¶
晁子抱材耕谷口¶
楊子曰谷口鄭子真耕乎岩石之下¶
丗有髙賢踐台斗¶
杜詩及乎貞&KR0026;&KR0004;尚書踐台斗¶
頃入計吏西入閞¶
漢朱買臣隨上計吏爲卒將重車至長安¶
閞夫数日傳車還¶
漢終軍傳&KR0004;軍從済&KR0047;當詣愽士歩入閞閞吏予軍繻¶
　曰爲復傳軍曰大丈夫西遊終不復傳還退之詩屈指¶
数日怜嬰孩字本左傳行則数日而返¶
封侯半属妄校尉射虎猛將猶行間¶
李廣傳廣與王朔語曰自漢擊匈奴廣未嘗不在其中¶
<pb:KR4d0086_SBCK_001-43b>¶
　而妄校尉以下材能不及中以軍功取侯者数十人廣¶
不爲後人然終無尺寸功以得封邑何也廣出獵見草¶
中石以爲虎而射之中石没矢視之石也老杜贈司空¶
　王思礼云未甚拔行間犬戎大充斥字本出漢吴王濞¶
傳諸客皆得爲將校尉行間候司馬¶
無因自致青雲上¶
史記范睢傳湏賈曰不意君能自致於青雲之上¶
浪&KR0003;諸公見嗟賞¶
張文潜誌无咎之墓云年十三從王安囯於常州斈官¶
安囯名重天下一見公大竒之公從皇考於杭之新城¶
作七迷今端明&KR0171;公試通判杭州讀之嘆曰吾可以閣¶
筆矣延譽公如不及由此名籍甚¶
<pb:KR4d0086_SBCK_001-44a>¶
𩦸伏塩車不稱情¶
賈&KR0105;弔屈原賦口𩦸垂两耳服塩車&KR0006;¶
輕裘肥馬鳯凰城¶
裘馬見論語鳯凰城謂汴京也刘夢得詩&KR0047;山𪧐雨晴¶
　春入鳯凰城此言長安也建中靖囯&KR0004;陳無巳在館中¶
　和謝公定雨行逢賣花云得知春入鳯凰城可見指帝¶
　城矣盖兩人方賜第歸來也臨安雖有鳯凰山趙清献¶
　詩云老來重守鳯凰城然與此不相渉前集詩亦借長¶
　安以言汴京¶
歸來作詩謝同列句與桃李争春榮十年山林廖居士今¶
隨詔書&KR0091;㪯子文章宏䴡斈西京新有詩聲似侯喜¶
退之石鼎聮句序云侯喜新有能詩聲¶
<pb:KR4d0086_SBCK_001-44b>¶
君不見古來良爲知音難絶弦不爲時人弹¶
　後漢景丹傳何意二郡良爲我來此摘其字揚雄傳觧¶
嘲云鍾期死伯牙絶絃破琴而不肯與衆鼔¶
巳喜瓊枝在我側¶
楚詞折瓊枝以継佩晋衛玠傳珠玉在側斍我形穢¶
更恨桂樹無由攀¶
淮&KR0047;小山云桂樹叢生&KR0006;山之幽偃蹇連蜷&KR0006;枝相繚¶
攀援桂枝&KR0006;聊淹留¶
千里風期&KR0004;不隔¶
杜詩風期終破浪¶
獨怜形迹滯河山¶
　　　再次韻呈廖明略¶
<pb:KR4d0086_SBCK_001-45a>¶
吾&KR0026;三江五湖口¶
周礼聀方氏揚州其川三江其浸五湖¶
湯湯誰能議升斗¶
湯湯見書莊子外物篇鮒魚對曰君豈有斗升之水而¶
活我&KR0088;¶
物誠有之士則然¶
司馬相如諌書曰人誠有之士亦冝然¶
晩得廖子喜往還斈如雲夢吞八九¶
　子虚賦吞若雲夢者八九¶
文如壯士開黄間¶
李廣傳廣以大黄射其禆將注黄肩弩也黄肩即黄間¶
　大黄其大者也¶
<pb:KR4d0086_SBCK_001-45b>¶
十年呻吟江湖上青楓由鷗付心賞¶
選詩心賞猶難恃又懷人去心賞¶
未减北郭漢先生五府交書不到城¶
元注云漢汝&KR0047;廖扶按本傳州郡公府辟召皆不應時¶
人號爲北郭先生¶
相者㪯肥𩦸空老¶
　宋玉九辯云今之相者&KR0006;㪯肥史記滑稽傳諺曰相馬¶
　失之瘐相士失之貧¶
山中無人桂自榮¶
楚詞䴡桂樹之冬榮¶
君旣不能如鍾丗美匭凾上書動天子¶
按實録元豐元年十一月乙酉大斈生鍾丗美爲試校¶
<pb:KR4d0086_SBCK_001-46a>¶
　書&KR0048;睦州軍事推官大斈正以内舎生上書稱首故也¶
　又按續通鑑長編云或刻丗美書印賣上批丗美所論¶
　有經制四夷等事傳播非便令開封禁之又按九朝通¶
　略云元豐二年先是大斈生宣城鍾丗美欲上辟雍圗¶
　㑹得假歸寕旣還而新斈已成因再上書論斈校(云云)¶
　又言前二府大臣見於政事其德弥邵而道藝足爲後¶
　斈之師者孰若以提㪯大斈今乃使之退託於山林無¶
　用之地良爲可惜丗美所謂大臣盖指王安石也其後¶
　擢丗美爲中書習斈公事又按黨事始末云建中靖囯¶
　元年九月乙未詔中書省開具元符三年臣僚姓名正¶
　上六人丗美爲首又云庚子中書省検㑹元符三年宣¶
　德&KR0048;提㪯福建路常平鍾丗美應詔上書當復熈寕元¶
<pb:KR4d0086_SBCK_001-46b>¶
豐紹聖政事以銷天変可贈諌議大夫與一子郊社斎¶
&KR0048;鍾丗美何足言山谷盖戯語也正堪一𥬇耳而當時¶
用亊者之所升黜實係囯之㒷替不可不記也羣書所¶
　紀始末皆不詳故具列於此按唐武后垂拱二年三月¶
鑄銅爲匭置之朝堂以受天下表䟽退之詩匭凾朝出¶
開明光¶
且向華隂郡下作參軍要令公怒令公喜¶
晋郄超傳&KR0074;温辟爲&KR0122;時王珣爲温主簿皆爲温所重¶
府中語曰髯參軍短主簿能令公喜能令公怒超髯珣¶
短故也¶
君不見晁家楽府可&KR0249;弦¶
前集詩云晁子庿中雅&KR0084;自注云无咎楽府於今第一¶
<pb:KR4d0086_SBCK_001-47a>¶
惜無傾城爲一弹¶
　漢李夫人傳&KR0084;曰北方有佳人絶丗而獨立一顧傾人¶
城再顧傾人囯¶
從軍&KR0024;&KR0122;百僚底¶
　老杜詩有材無命百僚底¶
九閞虎豹何由攀¶
　楚詞招䰟云虎豹九閞啄害下人¶
男児身徤事未定且莫著書藏名山¶
　杜詩男児功名遂亦在老大時又云丈夫盖棺事始定¶
　司馬迁書云著書藏之名山傳之其人¶
　　　走答明略適堯民來相約奉謁故篇末及之¶
君不見生不頋爲牛後寕爲雞口¶
<pb:KR4d0086_SBCK_001-47b>¶
　囯策&KR0171;素&KR0003;韓王云鄙語曰寕爲雞口不爲牛後今西¶
　面交臂而事秦何異牛後乎¶
吾聞向來得道人終古不忒如維斗¶
　莊子云維斗得之終古不忒終古猶言常也¶
希價咸陽諸少年¶
　見盧泉詩註¶
可推令往挽令還¶
　異乎汲黯招之不來麾之不去也管子書云推之而往¶
　引之而來¶
俗學風波能自拔¶
莊子云俗斈以求復其&KR0004;¶
我識廖侯眉宇間¶
<pb:KR4d0086_SBCK_001-48a>¶
唐元德秀傳見紫芝眉宇使人名利之心都盡莊子云¶
老子謂&KR0047;榮趎曰吾見汝眉睫之間吾固以得汝矣¶
省庭無人與争長¶
　左𨼆十一年&KR0364;侯薛侯來朝爭長¶
主司得之如受賞¶
大白送人赴選詩云夫子有盛材主司得球琳䔥何傳¶
進賢受上賞¶
東家一𥬇市盡傾略无下蔡與陽城¶
　文選宋玉賦登徒子云臣里之美者莫若臣東家之子¶
　嫣然一𥬇惑陽城迷下蔡傾城見上漢司馬相如傳一¶
　坐盡傾¶
生珠之水砂䃯&KR0243;生玉之山草木榮¶
<pb:KR4d0086_SBCK_001-48b>¶
荀子曰玉在山而木潤渊生珠而崖不枯陸機文賦云¶
石韞玉而山輝水懷珠而川媚¶
&KR0026;君詞章亦如此諒知躬行有君子¶
論語躬行君子則吾未之有得¶
更約探囊閱旧文¶
莊子云胠篋探囊¶
蛛絲燈花𦔳我喜¶
西京&KR0258;記蜘蛛集而百亊喜杜詩燈花何大喜退之燈¶
花詩更頌將喜亊來報主人翁盧仝詩一片新茶破鼻¶
香請君速來𦔳我喜¶
賢楽堂前竹影斑好鳥自語莫令弹¶
退之竹徑詩無塵從不掃有鳥莫令弹¶
<pb:KR4d0086_SBCK_001-49a>¶
北鄰著作相勞苦¶
　漢張耳傳勞苦如平生&KR0172;¶
整駕謁子邀同攀¶
　漢王式傳&KR0084;&KR0784;駒注云逸詩篇名客欲去&KR0084;之其詞曰¶
　&KR0784;駒在路僕夫整駕¶
應煩下榻煮茶薬¶
　文選沈休文詩賔至下塵榻王勃&KR0364;王閣記云徐穉下¶
　陳蕃之榻¶
坐待月輪衘屋山¶
　退之詩每&KR0016;屋山下窺瞰¶
　　　答明畧併&KR0009;无咎¶
可以忘&KR0104;唯有酒¶
<pb:KR4d0086_SBCK_001-49b>¶
　漢東方朔傳銷&KR0104;者莫如酒晋顧榮傳嘗縱酒酣暢曰¶
惟酒可以忘&KR0104;但無如作病何耳¶
清聖濁賢皆可口¶
　三囯徐邈傳平時醉客謂酒清者爲聖人濁者爲賢人¶
　莊子曰其猶柤棃橘柚邪其味相反而皆可於口¶
前日過君飲不多明日解酲無五斗¶
　晋劉伶傳一飲一石五斗解酲¶
古木清隂丹井欄¶
　大白詩絡緯秋帝金井欄¶
夜來凉月屋頭還論交撥置形骸外¶
　渊明詩撥置且莫念一觴聊可揮莊子云申屠嘉兀者¶
也而與鄭子産同師於伯昏無人申屠嘉曰今子与我¶
<pb:KR4d0086_SBCK_001-50a>¶
遊於形骸之内而子索我於形骸之外不亦過乎¶
得意相忘樽爼間氷壷不可與夏虫饗¶
莊子秋水篇夏虫不可以語於氷者篤於時也¶
秋月不可與俗士賞已得樽前两友生更思一士済陽城¶
雖無四至九卿之規畫¶
　汲黯傳姊子司馬安善䆠四至九卿¶
猶有千秋萬歳之真榮¶
渊明挽詩千秋萬歳後誰知榮與辱杜詩千秋萬歳名¶
寂寞身後亊¶
空名未食大倉米¶
　史記平凖書大倉之粟陳陳¶
今作斑衣老萊子¶
<pb:KR4d0086_SBCK_001-50b>¶
斑衣見上¶
卿家嗣宗望尓來不獨我聞足音喜¶
晋阮籍字嗣宗以况堯民尭民盖无咎諸父行如嗣宗¶
之於阮咸也故其詩云巳得樽前两友生更思一士済¶
陽城两生謂尭民明畧而无咎時在済州済州其所居¶
也號済陽郡莊子逃空谷者聞足音跫然而喜¶
西風索寞葉新乾¶
退之秋懷詩霜風侵梧桐衆葉著樹乾¶
長鋏歸來亦罷弹¶
史記孟嘗君傳馮　弹其剱而&KR0084;曰長鋏歸來乎(食/无)魚¶
窮巷&KR0382;蒿&KR0055;一丈¶
　三輔决録張仲蔚所居蓬蒿没人¶
<pb:KR4d0086_SBCK_001-51a>¶
朱門廉陛髙難攀¶
賈&KR0105;傳故陛九級上廉逺地則堂髙陛亡級亷近地則¶
堂卑¶
吾儕相逢置是亊可丗之下仰髙山¶
　毛詩髙山仰止¶
　　　再次韻呈明略并&KR0009;无咎¶
夏雲凉生土嚢口¶
陶潜詩夏雲多竒峯宋玉風賦盛怒於土囊之口¶
周鼎湯盤見科斗¶
　礼記有湯之盤銘衛孔悝之鼎銘左傳有正考父鼎銘¶
　尚書序云皆科斗文字¶
清風古氣滿眼前乃是户曹報章還只今書生無此語巳¶
<pb:KR4d0086_SBCK_001-51b>¶
　在貞元元和間¶
　韓愈賛正元和間愈遂以六經之文爲諸儒唱¶
一夫鄂鄂獨無望千夫唯唯皆論賞¶
　啇鞅傳趙良曰千羊之皮不如一狐之腋千夫之諾諾¶
　不如一士之諤諤趙丗家簡子曰吾聞千羊之皮不如¶
　一狐之腋諸大夫朝徒聞唯唯不聞周舎之鄂鄂是以¶
&KR0104;也¶
野人泣血漫相明和氏之璧無連城¶
和璧見上連城見藺相如傳¶
參軍拄笏㸔雲氣¶
　晋王徽之傳爲車&KR0016;&KR0074;冲&KR0016;兵參軍冲謂曰卿在府日¶
乆比當相料理徽之髙視以手板拄頰云西山朝來致¶
<pb:KR4d0086_SBCK_001-52a>¶
有爽氣耳¶
此中安知枯與榮我夢浮天波萬里扁舟去作䲭夷子¶
　史記范蠡浮海自謂䲭夷子¶
兩士風流對酒樽四無人聲鳥聲喜¶
　退之履霜操云四無人聲誰與児語¶
夢囬优优仍丗間心如傷弓怯虚弹¶
　囯䇿曰有雁從東方來更嬴虚發而雁下魏王曰射可¶
　至此乎更嬴曰其飛徐其鳴悲飛徐者故瘡痛也鳴悲¶
　者失羣也故聞弦音而下¶
不堪市井逐乾没¶
乾没見張湯傳¶
且頋朋舊相追攀&KR0009;聲小&KR0122;篤行李落日東面空雲山¶
<pb:KR4d0086_SBCK_001-52b>¶
趙廣漢傳云亭長&KR0009;聲謝我鮑照詩頋尓篤行李¶
　　　𠕅荅明略二首¶
挾䇿讀書計糊口¶
莊子問臧奚事則挾𠕋讀書左傳使糊其口於(四/方)¶
故人南箕與北斗¶
　詩維&KR0047;有箕維北有斗言離别¶
江&KR0047;江北萬重山¶
　文選謝靈運詩江&KR0047;倦歴覧江北曠周旋¶
千里&KR0009;書聲不還當時朱弦冩心曲果在髙山深水間¶
礼記清庿之瑟朱弦而䟽越秦囯風乱我心曲&KR0003;𫟍曰¶
伯牙子鼔琴鍾子期听之方鼔而志在太山子期曰巍¶
　二乎若太山少選之間而志在流水子期復曰湯湯乎¶
<pb:KR4d0086_SBCK_001-53a>¶
苦流水子期死伯牙破琴絶弦終身不復鼔琴¶
枯桐滿腹生蛛網忍向時人覔清賞¶
　七卷律詩有云忍向時人覓賞音¶
廖侯文字得我驚五岳縱横守𫿞城萬夫之下不稱屈¶
䔥何傳能詘於一人之下而信於萬乘之上此借使(其/字)¶
定知名滿四海非真榮冨於春秋巳如此¶
曹參傳悼恵王冨於春秋髙五王傳皇帝春秋冨¶
它日卜鄰長児子一丘各自有林泉扶將白頭親宴喜¶
　扶將見上詩稱宴喜者𠕅山谷所引盖魯頌所謂魯侯¶
　宴喜令妻壽豈也¶
秋風日暮衣裳单¶
　楽天詩如何爲不念馬痩衣裳单¶
<pb:KR4d0086_SBCK_001-53b>¶
深巷落葉巳如弹数來㑹面復能幾六龍去人不可攀¶
　文選郭景純遊仙詩六龍安可頓運流有代謝注曰六¶
　龍日駕也李善曰楚詞云貫鴻以東朅&KR0006;維六龍於扶¶
　桑王逸曰結轡於扶桑以留日曹子建與吴季重書云¶
思抑六龍之首頓羲和之轡¶
短&KR0084;溷公更一和&KR0147;乞淮&KR0047;作小山¶
　楚詞有刘安招隠士一首王逸云淮&KR0047;小山之所作也¶
廖侯言如不岀口¶
　礼檀弓趙文子其言呐呐然如不出諸其口¶
銓量古今膽如斗¶
莊子銓才諷&KR0003;之士音義云輇七全切輇量人也蜀志¶
　姜維膽大如斗¶
<pb:KR4d0086_SBCK_001-54a>¶
度越崔張與二班¶
　崔張謂崔瑗張衡二班謂彪與固也楊雄賛則必度越¶
　諸子矣¶
古風蕭蕭筆追還前日辝家來射䇿¶
　退之短檠&KR0084;大斈儒生東魯客二十辝家來射䇿¶
聲名籍甚諸公間¶
　陸賈傳名聲籍甚晁錯傳後鄧公其子章顕諸公間¶
華隂白雲鎻千嶂勝日一談誰能賞¶
　晋衞玠傳遇有勝日親友時請一言無不咨嗟以(爲/入)微¶
君不見&KR0494;時子産識然明¶
　左㐮二十五年晋程鄭卒子産始知然明注前年然明¶
　謂程鄭將卒¶
<pb:KR4d0086_SBCK_001-54b>¶
知音鬱鬱閉佳城¶
　西漢&KR0258;記&KR0364;公駕至東都門馬以足跑地得石槨銘曰¶
　佳城鬱鬱三千年見白日吁嗟&KR0364;公居此室¶
勿以匣中之明月計較糞上之朝榮¶
　漢邹陽傳明月之珠夜光之璧朝榮謂朝菌也莊子音¶
　義云朝菌天隂生糞上見日則死文選楽府王明君辝¶
　昔爲匣中玉今爲糞上英¶
我去丘園十年矣種桑可&KR0345;犢生子使年七十今中半¶
　山谷年二十三治平四年擢進士第至熈寕丁巳七十¶
　將半矣寒山子詩飬得一牸牛生得五犢子犢子又生¶
　児積数无窮巳¶
安能朝四暮三浪&KR0104;喜¶
<pb:KR4d0086_SBCK_001-55a>¶
莊子狙公賦芧曰朝三而暮四衆狙皆怒曰然則朝四¶
　而暮三衆狙皆恱¶
據席談經只強顔不安時論取譏弹¶
　文選曹子建與楊德祖書僕嘗好人譏弹其文有不善¶
　者應時改定¶
爱君草木同臭味頗似𤓰葛相依攀¶
　左㐮八年李武子曰今譬於草木寡君在君君之臭味¶
　也又二十二年鄭公孫僑對曰謂我敝邑迩在晋囯譬¶
　諸吾臭味也𤓰葛見上注¶
我有仙方煮白石何時期君藍田山¶
　神仙傳白石(先/生)常煮白石爲粮杜詩云未試囊中湌玉法¶
明朝且入藍田山李預居長安每羡古人飡玉之法躬往¶
<pb:KR4d0086_SBCK_001-55b>¶
　藍田掘得若環璧&KR0258;器者百餘椎爲屑日服食之見魏¶
　書李先傳後¶
　　　次韻感春五首¶
我與子桑友旣往雨弥旬¶
　莊子曰子輿子桑友而淋雨十日子輿曰子桑殆病矣¶
　褁飯而往食之¶
交情未曽改¶
　用漢書翟公書門之語而反其意所謂一死一生乃知¶
　交情一貴一賤交情乃見¶
天地忽趍新東風無行迹佳&KR0148;滿城闉¶
鮑明逺詩𫿞車臨逈陌延瞰歴城闉¶
麥苗生陂隴歎息不食陳¶
<pb:KR4d0086_SBCK_001-56a>¶
　麥生陵陂見上注左傳不食新矣今巳及麥故(云/不)食陳¶
誰能褁飯來定是寂寞人一曲古流水¶
　志在流水見上註¶
試拂絃上塵古木少生意輪囷卧河濵慙愧桃與李相隨¶
見陽春¶
張侯脫朝衣児&KR0260;多純緑¶
　礼記深衣具父母衣純以青¶
聞道無米㫪煮术斈辟榖¶
　神仙傳㳙子齊人也好餌术張良傳即導引不食谷注¶
服辟谷薬¶
官吏但索錢¶
退之嗟哉董生行云門外惟有吏日來徴租更索錢¶
<pb:KR4d0086_SBCK_001-56b>¶
詔書哀惸獨¶
　小雅苛矣冨人哀此惸獨¶
東方九尺長不得侏儒禄¶
東方朔亊見上¶
屋中聲鵝鴈日暮攪心曲¶
　退日酬崔十云云有時未朝飡得米日巳晏隔墻聞讙¶
　呼衆口極鵝鴈心曲見上注¶
窮巷無桃李緼&KR0129;非春服¶
　見論語¶
我吟白駒詩知君在空谷祁寒不可怨天道自平分¶
　書冬祁寒小民亦惟曰怨咨宋玉九辨云皇天平分四¶
　時&KR0006;切獨悲此凛秋退之詩云皇天平分成四時春風¶
<pb:KR4d0086_SBCK_001-57a>¶
　誕謾最可悲¶
及爾春風來四肢有餘温丈夫力如虎¶
　詩簡&KR0006;有力如虎¶
爲人行&KR0517;園¶
　邹陽書於陵仲子辝三公爲人&KR0517;園¶
椒蘭工壅蔽未可怨芳蓀¶
　離騷經云余以䔵爲可恃&KR0006;𦍑無實而容長椒專侒以¶
　慢慆&KR0006;榝又欲充夫佩愇又云覧椒蘭其若兹&KR0006;又况¶
　揭車與江離注云蘭懷王少弟司馬子蘭也椒楚大夫¶
　子椒也¶
寒魚守窮轍&KR0170;呴一沬恩¶
　莊子泉涸魚相與處於陸相呴以湿相濡以沫窮轍見¶
<pb:KR4d0086_SBCK_001-57b>¶
後篇枯魚注¶
一朝&KR0013;湔祓吹毛見瘢痕¶
　囯䇿汙明&KR0003;春申君曰君獨無湔祓僕也文選廣絶交¶
　論云剪拂使其長鳴注云與湔祓同吹毛求疵見前漢¶
　中山靖王勝　傳君面有瘢美玉可以㓕瘢注云瘢瘡¶
　痕也見王莽傳¶
鳥聲春漸長煙雨春薄暮風光不長妍如客暫時寓芸芸¶
物爭時¶
　老子曰大物芸芸各復歸其根¶
天地有常度¶
東方朔客難曰天有常度地有常形君子有常行¶
我行覩大河黄流日東騖¶
<pb:KR4d0086_SBCK_001-58a>¶
　退之感二鳥賦出囯門而東鶩¶
喟然欲乘桴(見語)莽不見洲渚張侯但飲酒無用恨覉旅¶
十年冨貴子今作一丘土¶
　文選七哀詩昔爲萬乘君今爲丘山土¶
茶如鷹𤓰拳湯作&KR0521;眼煎時邀草玄客¶
　北苑修貢録茶有小芽有中芽小芽者其小如鷹𤓰蔡¶
君模茶録云候湯最難未熟則沫浮過熟則茶沉前丗¶
謂之&KR0521;眼者過熟湯也揚雄傳云時雄方草大玄有以¶
自守泊如也¶
晴明坐&KR0047;軒𥬇談非丗故¶
嵇康書云丗故繁其慮七不堪也¶
獨立萬物先春風引車馬隠隠何闐闐¶
<pb:KR4d0086_SBCK_001-58b>¶
蜀都賦車馬雷駭轟轟闐闐¶
髙盖相磨戞&KR0016;奴爭道喧¶
史記田仁任安傳曰平陽主家令两人與&KR0016;奴同席而¶
食漢霍光傳两家奴爭道杜詩瑶池&KR0148;鬱律羽林相(摩/戞)¶
吾人撫榮觀宴處自超然¶
老子曰雖有榮&KR0026;燕處超然¶
城中百年木有鵲巣其㒹鳲鳩來相宅日暮更謀迁¶
書洛誥云召公旣相宅詩維鵲有巣維鳩居之¶
　　　聖柬將寓于衛行乞食於齊有可怜之色𠕅次韻¶
　　感春五首贈之¶
温氣冰底歸忽忽六過旬¶
易曰過旬災也¶
<pb:KR4d0086_SBCK_001-59a>¶
園林改柯葉¶
礼器云如竹葥之有筠也如松栢之有心也故貫四時¶
　而不改柯易葉¶
鳥聲日日新耕稼百年外四郊無短闉¶
　曲礼四郊多壘此卿大夫之辱也¶
髙丘試顧望俯仰迹巳陳¶
蘭亭禊飲序云俛仰之間巳爲陳迹¶
信陵松鬱鬱不見&KR0494;時人¶
史記魏公子无忌封爲信陵君大名府即魏也¶
空懷&KR0018;暄賞¶
列子宋囯有田夫謂其妻曰&KR0018;日之暄人莫知者以献¶
　吾君將有重賞¶
<pb:KR4d0086_SBCK_001-59b>¶
莫望屬車塵¶
司馬相如諌獵書云犯屬車之清塵詩意言雖不忘君¶
而无因自進也¶
腹中書萬卷阽死溝壑濵¶
　騷經云阽余身而危死&KR0006;漢文紀云阽於危亡注云近¶
边欲墮之意音簷一音反坫之坫東方朔傳先狗馬填¶
溝壑¶
投壷與射覆一𥬇物皆春¶
東方朔傳上嘗使諸数家射覆置守宮盂下射之皆不¶
能中朔自賛曰臣嘗受易請射之迺别蓍布封而對曰¶
臣以爲龍又無角謂之爲蛇又有足&KR0613;&KR0613;脉脉善縁壁¶
是非守宮即蜥蝪上曰善賜帛十疋復使射他物連中¶
<pb:KR4d0086_SBCK_001-60a>¶
　&KR0186;賜帛朔平原厭次人厭次今棣州所治縣也與大名¶
　相近神異經曰王女投壷天爲之𥬇則爲電¶
種萱欲遣&KR0104;叢薄空自緑¶
　嵇康飬生論云合&KR0172;蠲忿萱草忘&KR0104;¶
洗心日三省¶
易聖人以此洗心語吾日三省吾身¶
人亦不我穀¶
詩此&KR0022;之人不我肯榖¶
誰能書䆫下草玄抱幽獨¶
　太白詩誰能書閣下白首大玄經抱獨見陶詩¶
白首官不迁校書漢天禄¶
　三丗不徙官校書天禄閣見雄傳¶
<pb:KR4d0086_SBCK_001-60b>¶
身當萬户侯¶
　見此篇上谷注¶
皷吹擁部曲解佩着犀渠¶
　吴都賦家有鶴𦞃户有犀渠注鶴𦞃矛也犀渠楯也¶
張弓揷彫服¶
周礼司弓中秋献矢菔韓文弓韔服矢揷房¶
何時李將軍射獵出上谷¶
　李廣傳数從射獵文帝曰令當髙祖時萬户侯何足道¶
　哉景帝時爲上谷太守¶
春風鳴布榖¶
　尓雅鳲鳩鴶鵴注今布谷也杜詩云布谷處處催春種¶
天道似&KR0134;分¶
<pb:KR4d0086_SBCK_001-61a>¶
左僖二十一年務穡&KR0134;分¶
持飢望路人誰能顔色温𥬇憶枯魚&KR0003;詼諧老&KR0238;園¶
莊子曰莊周貸粟於監河侯監河侯曰我將得邑金貸¶
　子三百金可乎周曰周昨來有中道而呼者周顧視車¶
轍中有鮒魚焉周問之對曰我東海之波臣君豈有斗¶
升之水而活我哉周曰我且&KR0047;遊呉越之王激西江之¶
　水而迎子可乎鮒魚忿然作色曰吾得斗升之水然活¶
　耳君乃言此曽不如索我於枯魚之肆詼諧見東方朔¶
賛&KR0238;園見上注¶
湘纍不得禄哀怨冩荃蓀¶
楊雄弔屈原文曰因江潭而淮記&KR0006;敬弔楚之湘纍¶
千年澗谷松慚愧兩露恩思爲萬乘器¶
<pb:KR4d0086_SBCK_001-61b>¶
萬乘器見上注¶
頋掩斧鑿㾗¶
　退之詩徒&KR0026;斧鑿痕¶
風雨桃李華佳人來何暮¶
　後漢廉范傳廉叔度來何暮詩日暮碧雲合佳人殊(未/耒)¶
安齊果未安寓衛豈所寓¶
　&KR0067;信集中詠懷詩云寓衛非所寓安齊獨未安按左傳¶
　晋公子重耳出奔及齊齊&KR0074;公妻之有馬二十乘公子¶
　安之從者以爲不可囯風式微&KR0058;侯寓于衛¶
張侯室縣磬¶
　見上注¶
得酒美無度¶
<pb:KR4d0086_SBCK_001-62a>¶
　詩彼其之子美無度¶
常&KR0104;腐腸死¶
　三囯陳思王傳注云丁儀父冲過諸將飲醉爛腸死文¶
　選枚乘七發云命曰腐腸之薬¶
湏我嫁阿騖¶
　三囯朱建平傳&KR0004;荀攸鍾繇相親善攸先亡子㓜繇與¶
　人書曰吾與公逹曽共使朱建平相建平曰荀君雖少¶
　然當以後亊付鍾君吾時啁之曰惟當嫁卿阿騖耳何¶
　意戯言遂験乎今欲嫁阿騖使得善處¶
䨇魚傳尺素何處迷春渚¶
　文選詩客從逺方來遺我双鯉魚呼童烹鯉魚中有尺¶
　素書¶
<pb:KR4d0086_SBCK_001-62b>¶
啼鳥&KR0134;不歸暁鞍逐行旅遥知登楼興信美非吾土¶
　王粲登楼賦雖信美而非吾土&KR0006;曽何足以少留¶
魯公但食粥百口常&KR0104;煎¶
顔魯公帖云拙於生亊㪯家食粥巳数月今又罄竭秪¶
　益&KR0104;煎恵及少米實済艱勤¶
金張貴席寵¶
　張安丗傳功臣之丗惟有張氏親近貴顕比於外戚刘¶
　向傳産禄席大后之寵注席因也¶
奴&KR0674;乘朱軒¶
　鮑照詩奕奕朱軒馳¶
丈夫例寒餓萬丗无後先風霾天作𢙣¶
　詩終風且霾羲之傳&KR0186;作数日𢙣¶
<pb:KR4d0086_SBCK_001-63a>¶
雷亦怒闐闐俄傾花桞静煙暖谷鳥喧¶
　司空圗集戴容州云詩家之景如藍田日暖良玉生煙¶
人事毎如此飜覆不常然¶
　杜萬亊反覆何所無¶
下流多謗議¶
司馬迁荅任安書貧下未易居下流多謗議¶
髙位又疾㒹¶
　囯語髙位實疾僨厚味實醋毒¶
空餘壯士志不逐四時迁¶
選詩賞逐四時移¶
山谷外集詩註卷一¶
<pb:KR4d0086_SBCK_001-63b>¶
<pb:KR4d0086_SBCK_001-63b>¶
