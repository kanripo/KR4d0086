# -*- mode: mandoku-view; -*-
#+TITLE: 山谷外集詩註
#+DATE: 2015-09-12 00:26:47.628203
#+PROPERTY: ID KR4d0086
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB08n0647-010山谷外集詩註-卷十.
<pb:KR4d0086_SBCK_010-1a>¶
山谷外集詩注卷之十¶
　　　庭堅得邑太和六舅按節岀同安邂逅於皖公溪¶
　　　口風雨阻留十日對榻夜語因詠誰知風雨夜復¶
　　　此對床眠别後更覺斯言可念列置十字字爲八¶
　　　句&KR0009;呈十首¶
　　　　同安郡舒州也有皖公山六舅謂李常字公擇¶
　　　　也提㸃淮南西路刑獄提刑司在舒州¶
鵠白不以烏¶
　莊子天運篇鵠不日浴而白烏不日黔而黒¶
蘭香端爲誰¶
　家語蘭生&KR0055;林不以無人而不香¶
外家秉明德晩與丗參差¶
<pb:KR4d0086_SBCK_010-1b>¶
　退之詩豈敢尚幽獨與丗實參差¶
乖離歳十二¶
　乖離見上¶
㑹面卒卒期¶
　杜詩主称會面難司馬迁傳卒卒無須史之間¶
何言&KR0998;丘底玉稻同一炊¶
　舒州有&KR0998;山一名天柱¶
滄江渺無津同済共安危¶
　書微子云&KR0002;渉大水其無津涯孫子曰同舟済而遇風¶
　其相救也如左右手言丗路風波也¶
四海非不廣舅甥自相知孔鵉在榛梅¶
　上林賦遒孔鵉促鵕儀退之詩明庭集孔鵉以喻公擇¶
<pb:KR4d0086_SBCK_010-2a>¶
　言處非其地¶
鷦鷯亦一枝¶
　莊子鷦鷯巢於深林不過一枝此以自喻¶
千里同明月¶
　月賦見上¶
相期不磷緇¶
　杜詩但取不磷緇磷緇字出論語¶
少小長母家拊憐軰諸童食貧走八方¶
　衛囯風氓三歳食貧¶
略巳一老翁¶
　見上¶
不能成宅相¶
<pb:KR4d0086_SBCK_010-2b>¶
　晋魏舒傳少孤爲外家寗氏所養寗氏起宅相宅者云¶
　當出貴甥外祖母以盛氏甥小而慧意謂應之舒曰當¶
　爲外氏成此宅相¶
頗似舅固窮¶
　論語君子固窮似舅見上¶
何以報嘉德取琴作&KR0047;風¶
　禮記舜作五絃之琴以歌&KR0047;風一作皷琴歌南風¶
德人心寂寥立朝寳莊語¶
　莊子天下篇以天下爲沉濁而不可與莊語公擇熈寕¶
　&KR0004;自太常博士改右正言論新法通判滑州知鄂湖斉¶
　三州徙淮西提刑¶
虎節坐山城¶
<pb:KR4d0086_SBCK_010-3a>¶
　周禮地官掌節云凡&KR0022;囯之使節山囯用虎節¶
孤雲猶能兩文章&KR0013;甥姪孝友諧婦女偃息一畒宫植梅¶
當歌舞¶
　儒行云儒有一畒之宫¶
江都克家才萬卷書揷架¶
　見上¶
願言渠岀仕從舅問耕稼誰云瀕老境¶
　曲禮曰耆指使釋文耆至也至老境也¶
此子即長夜¶
　杜詩短&KR0260;即長夜¶
㱕歟淼前期蒔橘鉏甘蔗¶
　元注云江都尉李攄字安詩¶
<pb:KR4d0086_SBCK_010-3b>¶
&KR0494;窺渉丗方白駒且場榖¶
　小雅皎皎白駒食我場榖¶
平生漫歳晩志尚向山木¶
　莊子有山木篇言山中之木以不材得終其天年¶
返身&KR0026;小醜¶
　孟子反身而誠樂莫大焉¶
眞成覆車犢¶
　晋書石季龍傳快牛爲犢子時多能破車汝當小忍之¶
否臧太磊磊從此更三復¶
　漢鄭當時不敢甚斥臧否詩意盖悔其有所評品欲三¶
　復白圭也¶
&KR0018;薪反羊裘爱表只傷裏¶
<pb:KR4d0086_SBCK_010-4a>¶
魏志明帝破諸葛亮露布曰亮反裘&KR0018;薪裏尽毛殚事¶
本出新序其辝曰魏文侯岀游見路人反裘而&KR0018;芻問¶
之對曰臣爱其毛文侯曰&KR0002;不知其裏尽而毛無所恃¶
　&KR0088;明年東陽上計錢布十倍文侯曰此無異夫路人反¶
裘而&KR0018;芻也民不加衆而錢十倍必取之民也¶
&KR0024;紉雖云工歳晏安可恃洗心如秋天¶
　易繫辞云聖人以此洗心退藏於密¶
六合無塵滓¶
　莊子岀入六合遊乎九州¶
浮雲風去來在彼不在此¶
　此篇有所諷¶
阿髯斈升堂¶
<pb:KR4d0086_SBCK_010-4b>¶
　德叟¶
幹母思靡悔¶
　蠱九二幹母之蠱¶
文成蓻桃李不言行道兊¶
　大雅緜曰行道兊矣兊成蹊也此用李廣賛桃李不言¶
　下自成蹊¶
阿蘇妙言語機警欲無對¶
　無對見上¶
子姪何預人蘭玉要可珮¶
　阿&KR0171;舅氏㓜子晋謝玄傳叔父安甞戒約子姪因曰子¶
弟何預人事而正欲其佳玄曰如芝蘭玉樹欲其生於¶
　堦庭耳¶
<pb:KR4d0086_SBCK_010-5a>¶
解衣卧相語濤波夜掀床十年身百&KR0104;険阻心巳降¶
　詩我心則降¶
渉旬風更雨𪧐昔燭生光衾幬無端冷明月一船霜¶
　詩小星抱衾與禂注衾&KR0013;也禂單&KR0013;也鄭云禂牀帳也¶
　尓雅幬謂之帳楚詞蒻阿拂壁羅禂張又云翡帷翠幬¶
　飾髙堂杜詩邂逅無端岀餞遟¶
親依爲日淺¶
　左傳僖五年臣聞&KR0294;神非人實親惟德是依¶
爱不&KR0213;我眠¶
　退之示爽詩座中悉親故誰肯捨汝眠¶
教我如牧羊更著後者鞭¶
　莊子逹生篇善飬生者&KR0002;牧羊然視其後者而鞭之¶
<pb:KR4d0086_SBCK_010-5b>¶
得邑迩梅嶺開花向春妍¶
嶺梅見上¶
碌碌幸苟免称觴大人前¶
　晋周顗母李氏字絡秀顗等並列𩔰位甞置酒絡秀㪯¶
觴曰吾本渡江託足無所不謂爾等並貴列吾目前嵩¶
　起曰伯仁志大而才短名重而識暗非自全之道嵩性¶
　抗直亦不容於丗唯阿奴碌碌當在阿母目下耳阿奴¶
　謨小字也後果如其言大人自言其母也韓文栁子厚¶
墓誌播非人所居而夢得親在堂吾不忍夢得之窮無¶
　詞以白其大人漢淮陽王欽傳正遇大人見解注云自¶
　称其母也¶
　　　同&KR0171;子平李德叟登擢秀閣¶
<pb:KR4d0086_SBCK_010-6a>¶
　　　　同安志曰擢秀閣在舒州彰法寺乃陳瑩中讀¶
　　　　書處自此登第黄魯直名而書之城中楼&KR0026;與¶
　　　　城北山水凭欄尽見¶
築屋皖公城木末置曲欄歳晚對煙景人家橘柚間獨秀¶
司命峯¶
　同安志司命峯至皖山二里有九天司命真君祠¶
衆丘譲髙寒¶
　退之作劉統軍碑云仍丗北边楽其髙寒¶
松竹二橋宅¶
　同安志孫䇿周瑜得橋公二女今郡城東有佛廬丗傳¶
　爲公故宅¶
雪雲三祖山¶
<pb:KR4d0086_SBCK_010-6b>¶
　山谷寺在懐寕縣西有三祖僧璨大師塔¶
衰懷造勝境轉斍落筆難蘇李工五字属聮不當慳¶
　文選李陵蘇武相贈荅詩皆五字句以比二子取其同¶
　姓¶
　　　書石牛溪旁大石上¶
　　　　同安志云石牛洞在三祖山山谷寺之西北其¶
　　　　石狀&KR0002;伏牛因以爲名&KR0004;李伯時畫魯直坐石¶
　　　　牛上因此号山谷道人題詩石上所謂靑牛駕¶
　　　　我山谷路也¶
欎欎窈窈天官宅¶
　黄庭經云欎欎窈窈真人墟真人即天官也¶
諸峯排霄帝不隔六時謁天開関鑰我身金華牧羊客¶
<pb:KR4d0086_SBCK_010-7a>¶
　見上¶
羊眠野草我丗間髙真衆靈思我還石盆之中有甘露靑¶
牛駕我山谷路¶
　劉向列仙傳李耳字伯陽陳人也生於殷時爲周柱下¶
　史轉爲守藏吏積八十餘年後周德衰乃乗靑牛車去¶
　入大秦西過䦕関令尹喜知其真人也乃強使著書作¶
　道德上下經¶
　　　題山谷大石¶
畏畏(音委)佳佳(音觜)石谷水¶
　莊子斉物篇山林之畏佳注云大風之所扇動也釋音¶
　云畏於鬼反佳醉癸反¶
鼛鼛隆隆山木風¶
<pb:KR4d0086_SBCK_010-7b>¶
　楊雄解嘲云炎炎者㓕隆隆者絶注云隆隆雷聲也¶
炉香四百六十載開山者誰梁寳公¶
　謂寳誌也同安志云飛錫泉在三祖山後寳公自金陵¶
　飛錫而至以相山谷寺基泉爲之湧岀遂寓此山今資¶
　壽殿有寳公遺像¶
　　　靈龜泉上¶
　　　　同安志載此詩注云靈龜泉在皖口中路去州¶
　　　　七十里¶
大靈壽日月化石皖公陂偶無斧斤㝷¶
　左傳文七年諺所謂庇焉而縱㝷斧焉者也¶
不作宰上碑¶
　王建詩澗厎盤陁石漸稀尽向墳前作羊虎靈龜泉銘¶
<pb:KR4d0086_SBCK_010-8a>¶
　有序其略云𤼵皖口而西四十里泉淙淙行山徑乱石¶
　間坎甃清澈頂有大石如龜引&KR0148;云云宰上巳見上注¶
傾首&KR0002;有謂指泉來自西泉甘崖木老坐𥬇欲忘㱕風流¶
裴通直¶
　一作裴髯喜幽事¶
商略從我嬉¶
　丗&KR0003;商略先往名逹¶
蒔梅&KR0313;百科洗石岀崛竒¶
　退之詩心跡兩崛奇¶
更约聘石工鑱我靈龜詩舅弟妙斈古¶
　元注云舅弟李德叟按韓文桞子厚墓誌云葬子厚於¶
　万年之墓者舅弟盧遵舅弟之称盖岀於此¶
<pb:KR4d0086_SBCK_010-8b>¶
亦復古須眉卿家北海公¶
　謂李邕也¶
筆法可等夷¶
　張良傳諸將皆陛下故等夷¶
爲我書斯文要與斗牛垂¶
　　　𤼵舒州向皖口道中作&KR0009;李德叟¶
　　　　同安志云皖口鎮去州八十里¶
黒雲平屋簷¶
　一作崔嵬雲壓空李賀詩黒雲壓城城欲摧¶
晨夜隔星月暁裝商旅前冰底&KR0378;活活野人譲畔耕¶
　一作侵畔耕史記帝紀舜耕歴山歴山之人皆譲畔文¶
　選注云朝子曰歴山農者侵畔舜往而耕者譲河濱漁¶
<pb:KR4d0086_SBCK_010-9a>¶
　者争坻舜往而漁者譲¶
蹇馬不能滑駝裘惜蒙茸¶
　左傳狐裘蒙茸¶
俱落水塘缺孤村小蝸舎乞火乾履韈¶
　漢蒯通傳束緼乞火崔浩女儀冬至進履韈於舅姑見¶
　&KR0004;斈記¶
前登極峥嶸¶
　一作髙寒¶
他日飛鳥没寒花委乱草耐凍鳴風葉¶
　一作耐凍風葉間梅莟零乱發¶
江形篆平沙¶
　退之聮句沙篆印廻平¶
<pb:KR4d0086_SBCK_010-9b>¶
分派囬勁筆髯弟不俱來得句漫&KR1617;&KR1403;¶
　一作謾得句竒崛甘泉賦般倕弃其&KR1617;劂注云&KR1617;曲刀¶
　也劂曲鑿也&KR1403;劂同音居衛切亦見楚詞¶
却望同安城唯有松欎欎¶
　選詩欎欎澗底松¶
遥知浦口晴諸峯見明雪¶
　一作松雪選詩山明望松雪¶
　　　豊城¶
　　　　元注云亭上有李衛公剱池賦丗父長善石隄¶
　　　　記豊城乃洪州属邑洪今爲隆興府¶
豊城邑岩岩¶
　詩云太山岩岩¶
<pb:KR4d0086_SBCK_010-10a>¶
水種六萬戸石隄眠長虹輟棹日沉霧¶
　杜詩翳翳月沉霧暉暉星近楼¶
令君政有聲新亭延客歩淚落丗父碑心傾文饒賦¶
　李德&KR0073;字文饒¶
憶昔兩神兵¶
　見上¶
埋玉思武庫¶
　晋&KR0067;亮傳埋玉樹於土中武庫見上¶
寒光射漢津¶
　尓雅析木謂之津箕斗之間漢津也¶
兩賢紆一顧張公拆中台木拱孔章墓不能從兒嬉¶
　退之送張道士詩又不選𥬇語不能伴兒嬉¶
<pb:KR4d0086_SBCK_010-10b>¶
歳晚龍虵去空餘寒泉泓因兩長蛙鮒鈆刃藏寳室万丗¶
同此度¶
　張華傳斗牛之間常有紫&KR0148;華邀豫章雷煥問之煥曰¶
　寳剱之精上徹於天在豫章豊城即&KR0024;煥爲豊城令煥¶
　到縣掘獄基入地四丈餘得一石函中有双剱並刻題¶
　一曰龍泉一曰太阿送一與華留一自佩華誅失剱所¶
　在煥卒子華持剱行經延平津剱忽於腰間躍出墮水¶
　使人没水㝷之但見两龍各長数丈華少子韙以中合¶
　星拆&KR0134;華遜位華不從而難作雷煥字孔章見水經贛¶
　水注篇末用賈&KR0105;賦莫&KR0088;爲鈍鈆刀爲銛之意離騷經¶
　云何不改此度也¶
　　　與胡彦明處道飮融師竹軒¶
<pb:KR4d0086_SBCK_010-11a>¶
井寒茶鼎甘竹宻午隂好¶
　文選謝靈運詩宻竹使徑迷¶
𤓰嘗邵平種¶
　見上¶
酒爲何侯倒¶
　晋何充字次道能飲酒雅爲劉惔所貴惔每云見次道¶
　飮令人欲傾家醸言其能温克也¶
倦須槃礴臝㱕可倒著帽欲去更少留道人談薬草¶
　槃礴臝見上晋山簡云日夕倒戴㱕茗艼無所知時時¶
　能&KR0016;馬倒著白接籬法華經有薬草喻¶
　　　何氏恱亭詠栢¶
澗底長松風雨寒岡頭老栢顔色恱¶
<pb:KR4d0086_SBCK_010-11b>¶
　澗底松見上文選歎逝賦信松茂而栢悅嘆芝焚而&KR0525;¶
　歎¶
天生草木臭味同¶
　見上¶
同盛同衰見冰雪君莫爱淸江百尺船刀鋸來謀歳寒節¶
千林无葉草根黄蒼髯龍吟送日月¶
　東坡樂府詠松云双龍對起白甲蒼髯煙雨裏¶
　　　薄薄酒二章(并引)¶
&KR0171;宻州爲趙明叔作薄薄酒二章憤丗疾邪其言甚髙以¶
予&KR0026;趙君之言近乎知足不辱有馬少游之餘風故代作¶
二章以終其意¶
　東坡熈寕七年冬知宻州除夜作半字韻詩山谷和章¶
<pb:KR4d0086_SBCK_010-12a>¶
乃元豊&KR0004;作此篇當在半字韻詩以後作也¶
薄酒可與忘&KR0104;¶
　晋頋榮傳唯酒可以忘&KR0104;¶
醜婦可與白頭徐行不必駟馬稱身不必狐裘无禍不必¶
受福¶
　荀子福莫善於無禍¶
甘餐不必食&KR0079;¶
　文𨕖七𤼵云甘餐毒藥𢧐囯策王蠋云晚食以當&KR0079;安¶
　歩以當車¶
冨貴於我如浮雲¶
　見論語¶
卜者譴訶大戮辱¶
<pb:KR4d0086_SBCK_010-12b>¶
賈&KR0105;傳聞譴何則白冠𣯛纓又云&KR0013;戮辱者不太迫乎¶
山谷手冩本作譴何俗本誤耳¶
一身畏首復畏尾¶
　左傳畏首畏尾身其餘幾¶
門多賔客飽僮僕美物必甚惡¶
　左傳昭二十八年叔向之母曰甚美必有甚惡¶
厚味生五兵¶
　囯語周語云髙位實疾僨厚味實腊毒五兵見上¶
匹夫懐璧死¶
　左傳匹夫無罪懐璧其罪¶
百&KR0294;瞰髙明¶
　見上¶
<pb:KR4d0086_SBCK_010-13a>¶
醜婦千秋万歳同室万金良薬不如无疾¶
　漢&KR0517;夫傳呉楚反時夫馳入呉軍身中大創十餘適有¶
　万金良薬故得无死¶
薄酒一談一𥬇勝茶万里封侯不如還家¶
　太白詩錦城雖云楽不如早還家後漢班超傳當封侯¶
　万里之外¶
薄酒終勝飲茶醜婦不是无家醇醪奍牛等刀鋸&KR0055;山大¶
澤生龍虵¶
　㐮二十一年叔向之母曰深山大澤實生龍虵彼美余¶
　惧其生龍虵以禍女¶
秦時東陵千戸食何如青門五色𤓰¶
　見上¶
<pb:KR4d0086_SBCK_010-13b>¶
傳呼皷吹擁部曲何如春雨一池蛙¶
傳呼甚寵見䔥望之傳南史孔珪傳云門庭之內草莱¶
　不剪中有蛙鳴或問之曰欲爲陳蕃乎答曰我以此當¶
　兩部皷吹王晏嘗鳴皷吹候之聞蛙鳴曰此殊聒人耳¶
　珪曰我聽皷吹殆不及此晏甚有慙色¶
性剛太傅促和薬¶
䔥望之傳天子方𠋣欲以爲丞相㑹望之子伋上書訟¶
望之前事弘恭石𩔰建白望之前欲排退許史專&KR0096;擅¶
朝幸得不坐&KR0055;懐怨望教子上書非頗屈望之於牢獄¶
塞其怏怏心則圣朝亡以施恩厚上曰䔥太傅素剛安¶
肯就吏顕等曰望之所坐語言薄罪必亡所&KR0104;上乃可¶
其奏望之欲自殺其夫人止之以問門下生朱雲雲&KR0134;¶
<pb:KR4d0086_SBCK_010-14a>¶
望之自裁望之乃謂雲曰游&KR0208;和薬来无乆留我死竟¶
　飲鴆自殺¶
何如羊裘釣煙沙¶
　後漢嚴光傳光武即位光変姓名隠身帝令以物色求¶
　之後斉囯上言有男子披羊裘釣澤中¶
綺席象床琱玉枕¶
　太白詩龍駒琱鐙白玉鞍象牀綺食黄金盤¶
重門夜皷不停撾何如一身无四壁滿船明月卧蘆花吾¶
聞食人之&KR0079;可隨以鞭朴之戮乗人之車可加以鈇龯之¶
誅¶
　刘向列女傳老萊子妻云妾聞之可食以酒&KR0079;者可隨¶
　以鞭箠可授以官禄者可隨以斧龯¶
<pb:KR4d0086_SBCK_010-14b>¶
不如薄酒醉眠牛背上醜婦自能搔背痒¶
神仙傳王逺字方平過蔡經家麻姑手𤓰似鳥𤓰蔡經¶
　心中私言&KR0002;背癢時得此𤓰以爬背當佳否方平巳知¶
其意即使人牽經鞭之曰吾鞭不可妄得也牛背上見¶
　上注¶
　　　岩下放言五首¶
　　　　文選陸士衡有連珠五十首山谷効其躰而更¶
　　　　其名曰放言也文選注云連珠者假託衆物以¶
　　　　諷諭漢章帝時班固賈逵巳有此作¶
林居野處而貫万事花落鳥啼而成四時物有才德¶
　木有不材𩦸称其德&KR0002;此𩔖也¶
水爲官師¶
<pb:KR4d0086_SBCK_010-15a>¶
書云官師相規工執蓺事以諫言水如官師有相規正¶
之義也荀子曰孔子&KR0026;於東流之水子貢問於孔子所¶
以見大水必&KR0026;焉何也孔子曰夫水柔而无爲也似德¶
其浩浩乎不屈似有道其赴百仭之谷不俱似勇主量¶
必平似法盈不求槪似正𤼵源必東似志是以君子見¶
　大水必&KR0026;焉大戴礼及家語皆有此叚¶
空明湛群木之影¶
　退之𥙊李使君文航北湖之空明¶
搏擊下諸峯之𡾟¶
　言鷹隼之属¶
游魚净而知機君子楽而忘㱕¶
　釣䑓¶
<pb:KR4d0086_SBCK_010-15b>¶
水嬉者遊魚林楽者啼鳥¶
　文選西京賦命舟牧爲水嬉莊子天運篇林楽而无形¶
志士仁人&KR0026;其大薪翁笱婦利其小¶
　詩魚䴡于罶毛云寡婦之笱也¶
有美一人獨燕居万物之表¶
　池亭¶
石生涯於寒藤藤耈造於崖樹鼇挿翼而成鵬¶
　列子㱕墟中有五山帝使巨鼇十五戴之且用莊子鵾¶
　化爲鵬之意¶
隘六合而未翥¶
　文選曹子建七啓云&KR0002;狹六合而隘九州¶
我來兮自東¶
<pb:KR4d0086_SBCK_010-16a>¶
　豳風東山云我來自東零雨其濛¶
攀桂枝兮容與¶
　九歌云聊逍遥兮容與招隠士云攀援桂枝聊淹留¶
𠋣嵌岩兮頋同來謂公等其皆去¶
冠鼇䑓○漢髙紀公等皆去吾亦從此逝矣¶
石藴嶼嶓山得其來之澤¶
　文選文賦石韞玉而山輝魏文帝書魯之璠璵其來疑¶
　字誤¶
木无犠象天開不材之祥¶
　莊子曰百年之木破爲犠樽靑黄而文之其断在溝中¶
　比犠樽於溝中之断則美𢙣有間矣其於失性一也礼¶
　記犠象周樽也左傳犧象不岀門不材之木亦見莊子¶
<pb:KR4d0086_SBCK_010-16b>¶
屹金炉之突兀其山海之來翔¶
　謂飛來峰也¶
然以明哲之火熏以忠信之香俯仰一時非智所及付與¶
万丗其存者長¶
　博山䑓¶
蒼苔古木相依澗壑之濱黄葛女蘿¶
　詩頗弁蔦與女蘿施于松栢尓雅唐蒙女蘿女蘿兎&KR0093;¶
自致風雲之上¶
　史記范睢傳不意君能自致靑雲之上¶
人就隂而息迹¶
　見上¶
鳥投暮而來㱕水影林光常相助發溪聲斧響直下称提¶
<pb:KR4d0086_SBCK_010-17a>¶
　靈椿䑓¶
　　　題章和甫釣亭(放言)¶
斬木開亭却𠋣石壁寒灘百雷¶
　文選西京賦複陸重閣轉石成雷¶
古木千尺&KR0026;魚楽而相忘¶
　魚楽見莊子¶
聽鳥啼而自得去而之京洛之間数年猶常夢嶄岩之石¶
　家語孔子謂弟子曰違山千里蟪蛄之聲猶在耳¶
　　　贈元𤼵第(放言)¶
虧功一簣未成丘山¶
　論語子曰譬如爲山未成一簣止吾止也譬如平地雖¶
　覆一簣進吾往也¶
<pb:KR4d0086_SBCK_010-17b>¶
鑿井九階不次水澤¶
　孟子曰有爲者譬&KR0002;掘井掘井九軔而不及泉猶為弃¶
　井也¶
行百里者半九十¶
　𢧐囯䇿詩云行百里者半於九十此言末路之難¶
小狐汔済濡其尾¶
　易未済亨小狐汔済濡其尾注云小狐不能渉大川須¶
　汔然後乃能済釋音汔許訖反&KR0003;文云水涸也史記春¶
　申君傳易曰狐渉水濡其尾此言始之易終之難¶
故曰時乎時不再來終終始始是謂君子¶
　史記李斯傳趙髙曰時乎時乎間不及謀贏粮躍馬唯¶
　恐後時囯語范蠡曰得時无怠時不再來淮隂侯傳時¶
<pb:KR4d0086_SBCK_010-18a>¶
乎時乎不再來¶
　　　定交詩效鮑明逺躰呈晁无咎¶
　　　　以建除滿平定執破危成収開閉十二字冠爲¶
　　　　句首○建除躰八音歌二十八𪧐歌皆北京教¶
　　　　授時作巳見第一卷注李淑詩𫟍𩔖格云鮑照¶
　　　　爲此躰十二韻¶
建酉金爲政¶
　謂八月左傳云今日之事我爲政¶
揺落草木衰¶
　宋玉九辯䔥瑟兮草木摇落而変衰¶
除𤓰隴畒浄邵平无米炊¶
　見上¶
<pb:KR4d0086_SBCK_010-18b>¶
滿家色藜藿¶
　春秋外傳云始見夫子有菜色今有芻豢之色¶
詩書不賙飢平生&KR0303;公子政用此時來¶
　後漢劉玄傳正用此時持事來乎¶
定交无一物秋月以為期¶
　詩氓將子无怒秋以爲期¶
執持荆山璧¶
　即和氏之玉¶
要我雕&KR0355;之破斧不能柯¶
　𡺳風有破斧伐柯二詩¶
况乃玉无疵危冠論百揆¶
　舜典纳于百揆百揆時叙¶
<pb:KR4d0086_SBCK_010-19a>¶
備楽奏四時成功彼有命用舎君自知収身(見上)渺江湖¶
歳晚白鳥嬉¶
　列子海上有人從鷗鳥游詳見上¶
開徑蒲葦中¶
　江淹擬渊明詩開徑望三益¶
倚鉏望君㱕閉塞乃非道不才當尓爲¶
　月令閉塞而成冬詩意謂&KR0055;閉固拒而不岀非道也頋¶
　我不才自當如此耳文選王仲宣詩惜哉空尓爲¶
建皷求亡子¶
　莊子天道萹又何偈偈乎揭仁義&KR0002;擊皷而求亡子焉¶
　天運萹又奚傑然&KR0002;&KR0018;建皷而求亡子者耶¶
元非入耳歌¶
<pb:KR4d0086_SBCK_010-19b>¶
　李陵荅蘇武書云左右之人見陵如此以爲不入耳之¶
　&KR0172;退之秋懐詩夜半偏入耳¶
除去緑綺塵¶
　緑綺琴見第二卷放言注¶
水&KR0055;山峩峩¶
　伯牙鍾期事見上¶
滿堂恱秦聲¶
　史記李斯上書曰擊甕叩缻弹筝搏髀而歌呼嗚嗚者¶
　真秦聲也洪楊惲傳报孫會宗書曰家本秦也能爲秦¶
　聲仰天拊𦈢而呼嗚嗚¶
君獨用此何平分感秋莭¶
　宋玉九辯云皇天平分四時兮竊獨悲此凜秋¶
<pb:KR4d0086_SBCK_010-20a>¶
空闊湛金波¶
　洪礼楽志歌詞云月穆穆以金波¶
定夜百䖝息髙論聽懸河¶
　晋郭象傳王&KR0283;云聽象語如懸河㵼水注而不竭¶
執揽北斗柄斟酌四時和¶
　洪天文志北斗建四時¶
破屋仰見星¶
　神仙董奉傳大旱縣令見董君求雨君曰雨易耳貧家¶
　屋皆見天如何令曰但祈雨當爲架屋乃運竹木起屋¶
　屋成是夜大雨¶
得子喜且多危柱无安弦¶
　栁子厚文云心怦怦&KR0002;危柱之弦¶
<pb:KR4d0086_SBCK_010-20b>¶
野水自盈科¶
　盈科而後進見孟子¶
成道在礼楽成山在丘阿収此桑榆景¶
　見上¶
相從&KR0009;琢磨¶
　詩云如切如磋如琢如磨¶
開懐溟海闊百怪岀蛟鼉¶
　杜詩蛟鼉好爲祟¶
閉藏頋自爱¶
　月令云以助天地之閉藏¶
驚人取讉訶¶
　驚人見史記譴訶及㣲細見洪薛宣傳¶
<pb:KR4d0086_SBCK_010-21a>¶
　　　碾建溪苐一奉邀徐天隠奉議并效建除体¶
　　　　与晁无咎贈荅詩雖同是建除体而非同時作¶
　　　　當是　徽宗&KR0004;即位時作也見下注天隠不知¶
　　　　何人苐三卷有以十扇送徐天𨼆詩乃在太和¶
　　　　詩中¶
建溪有靈草能蛻詩人骨¶
　北苑貢茶録以建溪所産爲靈芽陳无巳云斈詩如斈¶
　仙時至骨自換¶
除草開三徑爲君碾玄月滿甌泛春風詩味生牙舌平斗¶
量珠玉¶
　刘夢得詩斗量明珠鳥傳意今以比詩句也¶
以救風雅渴定知胷中有璀璨非外物執虎探虎穴¶
<pb:KR4d0086_SBCK_010-21b>¶
　呉志吕蒙傳不探虎穴安得虎子¶
斬蛟入蛟室¶
　呉氏春秋荆有佽飛者得宝劒還渉江蛟夾繞其舡佽¶
　飛拔剱赴江斬蛟殺之文選海賦其垠則有天琛水怪¶
　鮫人之室以鮫爲蛟借使其字耳¶
破鏡挂西南¶
　見上¶
夜䦨清興發危言諸公上殊勝弄翰墨成仁冐鼎鑊¶
　謂殺身以成仁¶
聞巳㱕諌列¶
　此語當謂邹志完按实録元苻三年正月　徽宗即位¶
　二月巳未上謂輔臣曰邹浩敢言旦夕當与召還癸亥¶
<pb:KR4d0086_SBCK_010-22a>¶
　除名勒停人鄒浩爲宣德郎三月辛未宣德郎添差𡊮¶
　州酒稅鄒浩爲右正言¶
收汝救月弓蛙腹當拆裂¶
　周礼庭氏掌射囯中之夭鳥若不見其鳥獸則以救日¶
　之弓救月之矢夜射之開元遺事長安城中毎當月蝕¶
　即士女取鑑向日擊之盖云救月退之月食詩臣有一¶
　寸刃可刳凶蟇腸¶
開雲照四海黄道行堯日¶
　晋天文志黄道日之所行¶
閉門斵車輸岀門同&KR0100;轍¶
　傳燈録潭州鹿苑和尚僧問如何是閉門造車師曰南¶
　嶽石橋又問如何是出門合轍師曰拄杖頭鞋言時政¶
<pb:KR4d0086_SBCK_010-22b>¶
　更新不謀於衆而皆合於人心也¶
　　　再作荅天隠¶
建德眞楽囯¶
　建德之囯見第三卷注¶
万里𣺌中州除蕩俗氛尽心如九天秋滿船載明月¶
　見上¶
乃可与同游平生期斯人共挾風雅輈¶
　左傳𨼆十一年潁考叔挾輈以走注輈車轅也¶
定知詩客來夜虹貫斗牛¶
　白虹貫日見鄒陽傳¶
執斧修月輪¶
　酉陽雜爼大和中有二人遊嵩山迷路見一人布衣枕¶
<pb:KR4d0086_SBCK_010-23a>¶
　一袱物方眠二人問其所自其人𥬇曰君知有月七宝¶
合成乎月势如丸其影日爍其亞処也常有八万二千¶
戸修之予即一数開幞有斤鑿数事言訖不見¶
錬石&KR0024;天陬¶
　列子曰天地亦物也物有不足故女媧錬五色石以&KR0024;¶
　其闕¶
破的千古下乃可泣曹刘¶
　子建公幹也老杜&KR0009;李白云筆落驚風雨詩成泣&KR0294;神¶
危柱鳴哀筝知音&KR0004;見求¶
　危柱見上注自喻其詩也時以吏部郎召故云&KR0004;見求¶
成功在漏刻堯舜去共吺¶
　共工驩兠也古文尚書驩兠作　吺言去章子厚蔡卞¶
<pb:KR4d0086_SBCK_010-23b>¶
　也¶
収此文章戯往作活囯謀¶
　文選孫楚与孫浩書爱民活囯¶
開納傾万方皇極運九疇¶
　見洪範¶
閉姦有要道新旧隨才収¶
　王立之詩話云山谷元祐&KR0004;詩云人材包新旧王度済¶
　寛猛至建中&KR0004;復有句云閉姦有要道新旧隨宜収又¶
　云不須要出我門下实用人材即至公¶
　　　重贈徐天隠¶
建極臨万&KR0022;¶
　洪範皇建其有極當謂改元建中靖囯有合前萹新日¶
<pb:KR4d0086_SBCK_010-24a>¶
　隨才収之意故尤欣然因再賡韻¶
稽古陛下垩¶
　退之詩&KR0154;不薦䝨殿下垩¶
除書日日下有耳家相&KR0159;¶
　書攸徂之民室家相&KR0159;¶
滿意見升平¶
　晋五行志哀帝隆和&KR0004;童謡曰升平不滿斗隆和那得¶
　乆此摘其字¶
父老扶杖听¶
　洪賈山傳云山東吏布詔令民雖老羸癃疾扶杖而往¶
　听之¶
平生所傳聞似　仁祖德性定鼎百丗長¶
<pb:KR4d0086_SBCK_010-24b>¶
　左傳王孫滿對楚子曰成王定鼎于郟鄏卜丗三十卜¶
　年七百¶
櫜弓四夷静¶
　詩載櫜弓矢¶
执事當在朝官冷殊未称¶
　杜詩廣文先生官獨冷¶
破帽風欹欹簡易不&KR0016;乗¶
　史記商鞅傳趙良曰五羖大夫勞不坐乗暑不張盖¶
危顛相扶持¶
　見論語¶
泉石供嘲詠成楽澗阿中¶
　衛囯風考槃在澗考槃在阿毛云考成槃楽也¶
<pb:KR4d0086_SBCK_010-25a>¶
傲丗似未敬収潦下秋船¶
　楚詞潦収而水淸¶
期公拜嘉命開元正&KR0026;事¶
　杜詩憶昔開元全盛日又云眇然正&KR0026;&KR0004;¶
身得見全盛閉門長蓬蒿或許老夫病¶
　三輔决録張仲蔚隠身不仕所居蓬蒿没人文選詩頋¶
　念張仲蔚蓬蒿滿中園此詩具言　朝廷進賢黜姦人¶
　心欣快庶幾復見盛治如咸平景德間不啻唐之正&KR0026;¶
　開元也¶
　　　八音歌贈&KR0303;堯民¶
　　　　詩𫟍𩔖格云陳沈烱爲此体秦少游集中與黄¶
　　　　魯直簡云李端叔過此斗野詩八音二十八舎¶
<pb:KR4d0086_SBCK_010-25b>¶
　　　　歌皆和了今録其副寄上可見此詩與斗野亭¶
　　　　同時作斗野詩庚申年和見此卷¶
金生塞沙中見别㑹有時¶
　渊明詠蘭云清風脫然至見别䔥艾中¶
石上千年栢¶
　退之詩栢生两石間万歳終不大¶
材髙用苦遲¶
杜詩古来材大難爲用¶
&KR0093;乱猶可理¶
　杜詩得君乱&KR0093;爲君理¶
心乱不可治竹斎聞履聲¶
　漢鄚崇傳我識鄚尚書履聲¶
<pb:KR4d0086_SBCK_010-26a>¶
廼是故人來匏苦只多葉水&KR0055;難爲渉¶
　邶囯風匏有苦葉済有&KR0055;渉&KR0055;則厉淺則掲¶
土床不安席象牀卧燁燁¶
　𢧐囯策孟甞君至楚楚献象牀¶
革與井同功¶
　井革二卦相連井言不改革言革而當雖&KR0002;異而實同¶
　功¶
守道非関怯¶
　非関見上左傳守道不如守官¶
木直常先伐¶
　莊子山木萹直木先伐甘井先竭子其飾知以驚愚修¶
　身以明汚昭昭乎如掲日月而行故不免也¶
<pb:KR4d0086_SBCK_010-26b>¶
樗檪万丗業¶
　莊子逍遥篇恵子謂莊子曰吾有大樹人謂之樗其大¶
　本擁腫而不中繩墨其小枝卷曲而不中規矩立之塗¶
　匠石不頋云云人間丗篇匠石之斉至乎曲轅見檪社¶
　樹其大蔽牛匠石不頋遂行曰是不材之木也无所可¶
　用云云¶
　　　八音歌贈&KR0303;堯民¶
金荷酌美酒¶
　李適之有酒器九品有慢卷荷金焦葉岀逢原記山谷¶
　在戎州作長短句云共倒金荷其序云以金荷葉酌客¶
夫子莫留殘¶
　&KR0067;信詩飲酒那得留殘¶
<pb:KR4d0086_SBCK_010-27a>¶
石有&KR0024;天材¶
　見上¶
虎豹守九関¶
　見上¶
&KR0093;窠將栁花¶
　退之聮句云&KR0093;窠掃還成¶
入户撲衣冠竹風揺永日思與子盤&KR0074;¶
　㱕去來詞抚孤松而盤&KR0074;¶
匏𤓰豈无匹¶
　洛神賦歎匏𤓰之无匹詠牽牛之獨処注云史記曰四¶
　星在危南匏𤓰牽牛爲犧牲其北織女阮瑀止欲賦曰¶
　傷匏𤓰之无偶悲織女之獨勤俱有此言然无匹之義¶
<pb:KR4d0086_SBCK_010-27b>¶
　未詳其始¶
自古同心難¶
　繫辝同心之言其臭如蘭¶
革急而韋緩¶
韓非子云西門豹之性急故佩韋以緩巳革乃皮之未¶
　熟者也¶
只在揉化間¶
　揉而九反又音柔見考工記¶
木桃終報汝薬石理予顔¶
　衛囯風投我以木桃報之以瓊瑶○亡土字一聮¶
　　　古意贈鄭彦能¶
金欲百錬剛不欲繞指柔¶
<pb:KR4d0086_SBCK_010-28a>¶
劉越石詩何意百錬剛化爲繞指柔¶
石羊卧荒草一丗如蜉蝣¶
　石羊塚間物也王建詩澗厎盤陁石漸稀尽向墳前作¶
　羊虎蜉蝣朝生夕死詩云蜉蝣之羽注渠略也¶
&KR0093;成蠶自&KR0350;智成龜自囚竹箭天與美¶
　尓雅東南之美者有㑹稽之竹箭焉¶
豈頋作蒿矢¶
　莊子在宥萹不爲桀跖蒿矢¶
匏枯中笙竽不用繫墻隅¶
　匏𤓰繫而不食見論語¶
土偶與木偶未用相賢愚¶
　孟嘗君傳孟嘗君將入秦&KR0171;代謂曰今旦代從外來見¶
<pb:KR4d0086_SBCK_010-28b>¶
　木偶人與土偶人相與語木偶人曰天雨子將敗矣土¶
　偶人曰我生於土敗則㱕土今天雨流子而行未知所¶
　止息也今秦虎狼之囯而君欲往有如不得還君得无¶
爲土偶人所𥬇乎乃止未用相賢愚退之語也第一卷¶
　巳有詩云未須相賢愚¶
革轍要合道覆車還不好木訥赤子心百巧令人老¶
　論語剛毅木訥近仁孟子曰大人者不失其赤子之心¶
者也注謂人能不失其赤子時心則爲貞正大人¶
　　　贈无咎¶
金馬避丗客談諧玩漢朝¶
　史記滑稽傳禇先生曰有東方生名朔酒酣據地歌曰¶
　陸沉於俗避丗金馬門漢書朔賛云應諧似&KR0278;又云依¶
<pb:KR4d0086_SBCK_010-29a>¶
隠玩丗¶
石門抱関人長往閉寂寥¶
　論語憲問篇子路𪧐於石門晨門曰奚自子路曰自孔¶
　氏曰是知其不可而爲之者與注云晨門閽人後漢逸¶
　民傳長往之&KR0100;未殊杜詩知君此計成長往¶
&KR0093;蟲日夜織勞苦則以食¶
符子曰公子重耳游於大澤之中見蜘蛛布網曵繩執¶
　豸而食之頋咎犯曰此蟲也德薄矣而猶役其智¶
竹生罹斧斤髙林乃其賊匏樽酌吾子雖陋意不淺土德¶
貴重遟水德貴&KR0055;逺革能談鯤鵬晚乃得莊周¶
　列子湯問萹言殷湯問於夏革大槩皆語怪也莊子首¶
　篇云湯之問&KR0068;也是巳窮髮之北有冥海者天池也有¶
<pb:KR4d0086_SBCK_010-29b>¶
　魚焉其廣数千里其名爲鯤有鳥焉其名爲鵬背&KR0002;太¶
　山翼&KR0002;垂天之雲詩意謂先有夏革之言而後莊周有¶
　鯤鵬之論&KR0068;即革也¶
木鴈兩不居相期无待游¶
　莊子曰山中之木以不材得終其天年主人之鴈以不¶
　材死詳見上莊子逍遥篇列子御風而行冷然善也此¶
　雖免乎行猶有所待者也&KR0002;夫乗天地之正而御六&KR0148;¶
　之和彼且𢙣乎待哉¶
　　　二十八𪧐歌贈别无咎¶
　　　　𩔖格不言二十八𪧐誰爲此体得非始於山谷¶
　　　　&KR0088;¶
虎剥文章犀觧角¶
<pb:KR4d0086_SBCK_010-30a>¶
　文子曰虎豹之文來射猨狖之捷來格犀亦有文𢧐囯¶
　䇿張儀&KR0003;楚云献駭雞之犀¶
食未下亢竒禍作¶
　娄敬傳與人闘不搤其亢拊其背注亢喉嚨也音岡¶
薬材根氐罹斸掘¶
　蟠木根柢見鄒陽傳¶
蜜䖝奪房抱飢渇有心无心材慧死人言不如龜曵尾¶
　莊子秋水篇楚有神龜死巳三千歳矣王巾笥而藏之¶
　此龜者寕其死爲留骨而貴乎寕其生而曵尾於塗中¶
　乎¶
衛平哆口无南箕斗柄指日江使噫¶
　史記龜策傳江使神龜於河至於泉陽漁者豫且得之¶
<pb:KR4d0086_SBCK_010-30b>¶
　龜見夢於宋元王曰我爲江使而豫且得我元王召博¶
　士衛平而問之平曰南風新至江使先來斗柄指日使¶
　者當囚退之詩我生之辰月𪧐南斗牛奮其角箕張其¶
　口言衛平張口如箕也小雅巷伯哆&KR0006;哆兮成是南箕¶
　注哆大貌昌者反¶
狐腋牛衣同一燠¶
　趙丗家簡子曰千羊之皮不如一狐之腋漢王章傳疾¶
　病无&KR0013;卧牛衣中¶
髙丘无女甘獨𪧐¶
　離騷經忽反頋以流涕兮哀髙丘之无女¶
虚名挽人受實禍累棊旣危安處我¶
荀息累十二棊子加九𡖉于上晋平公曰危哉見魏都¶
<pb:KR4d0086_SBCK_010-31a>¶
　賦注¶
室中凝塵散髮坐¶
　唐楊綰凝塵滿席文選張茂先詩云散髮重隂下注引¶
　鍾㑹遺榮賦云散髮抽簮¶
四壁矗矗見天下奎蹄曲隈取脂澤¶
　莊子徐无&KR0294;篇有濡需者豕虱也奎蹄曲隈乳間股脚¶
　自以爲安室利処¶
娄豬艾豭彼何擇¶
　左傳旣定尓娄豬盍㱕吾艾豭¶
傾腸倒胃得相知貫日食昴終不疑¶
　漢鄒陽書昔荆軻慕燕丹之義白虹貫日太子畏之衛¶
　先生爲秦畫長平之策太白食昴昭王疑之¶
<pb:KR4d0086_SBCK_010-31b>¶
古來畢命黄金䑓¶
　曹子建表云量能而受爵者畢命之臣也文選放歌行¶
　將起黄金䑓注云上谷郡圖經曰黄金䑓易水東南十¶
　八里燕昭王置千金於䑓上以延天下之士¶
佩君一言䓁觜觹¶
　尓雅二曰靈龜注即今觜&KR1010;龜也¶
月没參横惜相違¶
　栁子厚龍城録開皇中趙師雄迁羅浮天寒日暮憇於¶
　松間酒肆見一女人淡粧素服岀迓師雄与共飲醉寢¶
　但斍風寒相襲起視乃在大梅花樹下月落參横但惆¶
　悵而巳¶
秋風金井梧桐落¶
<pb:KR4d0086_SBCK_010-32a>¶
　太白詩梧桐落金井一葉飛銀床¶
故人過半在&KR0294;録¶
　文選魏文帝書徐陳應利一時俱逝&KR0026;其姓名巳爲鬼¶
　録¶
栁枝贈君當馬筞¶
　見上¶
歳晏星囬&KR0026;盛德¶
　月令星囬於天歳且更始¶
張弓射雉武且力¶
　晋陸雲傳荀&KR2731;字鳴鶴与雲㑹張華坐雲抗手曰雲間¶
　陸士龍荀曰日下荀鳴鶴雲又曰旣開青雲覩白雉何¶
　不張尓弓挾尓矢隠曰本謂是雲龍騤騤乃是山鹿野¶
<pb:KR4d0086_SBCK_010-32b>¶
　麋獸微弩強是以𤼵遟華大𥬇¶
白鷗之翼没江波¶
　杜詩白鷗波浩蕩¶
抽弦去軫君謂何¶
　韓詩外傳孔子南遊有処子佩瑱而浣者孔子抽琴去¶
　其軫以授子貢曰善爲之詞云云¶
　　　壽垩&KR0026;道士黄至明開小隠軒太守徐公爲題曰¶
　　　快軒庭坚集句詠之¶
　　　　洪斍範冷斎夜話云山谷在星渚賦道士快軒¶
　　　　詩㸃筆立就其略曰吟詩作賦北窗裏万言不¶
　　　　及一杯水頋得青天化作一張&KR0083;想見其髙韻¶
　　　　&KR0148;摩雲霄也斍範安知此爲何人語而遽評品¶
<pb:KR4d0086_SBCK_010-33a>¶
　　　　耶星渚即落星湾巳見上注山谷以集句爲百¶
　　　　家衣而此萹専取太白一家略間以它人数言¶
　　　　以成章也太白古風云金華牧羊児乃是紫煙¶
　　　　客㐮陽歌云鸕鷀杓鸚鵡盃百年三万六千日¶
　　　　一日須傾三百盃清風明月不用一錢買玉山¶
　　　　自倒非人推蜀道難云砯崖轉石万壑雷寒夜¶
　　　　獨酌云吟詩作賦北䆫裏万言不直一杯水山¶
　　　　中對酌云兩人對酌山花開一杯一杯復一杯¶
　　　　廬山謡云廬山秀出南斗傍銀河倒挂三石梁¶
　　　　送竇明府云登髙送逺形神開楽府云有長鯨¶
　　　　白歯若雪山選詩云挂水日千里因之平生懐¶
　　　　古楽府羅敷行使君東南来五馬立踟蹰吕洞¶
<pb:KR4d0086_SBCK_010-33b>¶
　　　　賓詩云一粒粟中藏丗界二&KR0155;鉎内煑乾坤¶
金華牧羊児一粒粟中藏丗界使君從南来清風明月不¶
用一錢買鸕鷀杓鸚鵡杯一杯一杯復一杯玉山自倒非¶
人推廬山秀岀南斗傍登髙送逺形神開銀河倒挂三石¶
梁砯崖轉石万壑雷吟詩作賦北䆫裏安得青天化作一¶
張&KR0083;有長鯨白歯&KR0002;雪山我願因之&KR0009;千里¶
　　　銅官縣望五松山¶
　　　　元注云集句西清詩話云集句自囯&KR0004;有之至¶
　　　　石曼卿始大著下第詩云一生不得文章力欲¶
　　　　上青雲未有因　垩主不勞千里召常娥何惜¶
　　　　一枝春鳯凰詔下雖霑命豺虎叢中也立身啼¶
　　　　得血流无用処着朱&KR0016;馬是何人至元豊間王¶
<pb:KR4d0086_SBCK_010-34a>¶
　　　　荆公益工於此人言起自公非也¶
北風无時休¶
　退之詩十月隂&KR0148;盛北風无時休老杜詩烈風无時休¶
崩浪聒天響¶
　渊明詩崩浪聒天響長風无息時¶
蛟鼉好爲祟¶
　老杜詩舟楫无根蔕蛟鼉好爲祟¶
此物俱神王¶
　老杜詩天寒大羽獵此物俱神王¶
我來五松下¶
　太白遊五松詩我来五松下¶
白髮三千丈¶
<pb:KR4d0086_SBCK_010-34b>¶
　太白云白髮三千丈縁愁似箇長¶
松門閉青苔¶
　太白詩¶
惜哉不得往¶
　退之詩惜哉不得往豈謂吾无能¶
今日天氣佳¶
　渊明詩今日天&KR0148;佳淸吹与鳴弹¶
清絶心有向¶
　老杜云殊姿各独立淸絶心有向¶
子雲性嗜酒¶
　渊明云子雲性嗜酒家貧无由得¶
况乃&KR0148;淸爽¶
<pb:KR4d0086_SBCK_010-35a>¶
　老杜八哀詩¶
此人已成&KR0069;¶
　太白詩吟詠思管楽此人巳成&KR0069;¶
懷賢&KR0313;夢想¶
　太白詩日夕聽猿愁懐賢&KR0313;夢想¶
衣食當須幾¶
　渊明詩衣食當須幾力耕不吾欺¶
吾得終踈放¶
　老杜詩中原未解兵吾得終踈放¶
弱女雖非男¶
　渊明詩弱女雖非男慰情良勝無盖山谷時未有男也¶
　按遺文有乞奏&KR0024;姪檏狀云今遇明堂大礼臣子相&KR0138;¶
<pb:KR4d0086_SBCK_010-35b>¶
　六歳明堂乃元祐四年逆数至元豊七年歳申子相始¶
　生前一年十二月自太和移德平集句蓋經塗所作¶
出處同丗網¶
　老杜八哀詩¶
搔背牧雞豚¶
　太白詩閑時田野中搔背牧雞豚¶
相見得無恙¶
　退之詩憐我竄逐㱕相見得無恙¶
　　　荆州即事薬名詩八首¶
　　　　𩔖格云王融爲此躰文選沈休文詩即事旣多¶
　　　　美注即此山中之事¶
四海無逺志一溪甘遂心牽牛避洗耳卧著桂枝隂¶
<pb:KR4d0086_SBCK_010-36a>¶
薬名逺志甘遂牽牛子葈耳桂枝丗&KR0003;&KR0074;温問謝安逺¶
　志又名小草何以一物而有二名郝隆曰処則爲逺志¶
　岀則為小草蜀志姜維傳但有逺志不在當歸¶
前湖後湖水&KR0004;夏半夏凉夜䦨郷夢破一鴈度衡陽¶
　前胡半夏蘭香杜衡¶
千里及歸鴻半天河影東家人森戸外𥬇擁白頭翁¶
　半天河人參白頭翁¶
天竺黄卷在人中白髮侵客至獨掃榻自然同此心¶
　天竹黄人中白自然銅天竺黄卷謂佛書¶
垂空靑幕六一一排風開石友常思我預知子能来¶
空靑預知子屈原逺遊云經營四荒兮周流六漠&KR0024;注¶
　云漢楽歌作六幕謂六合也漢楽歌見上注¶
<pb:KR4d0086_SBCK_010-36b>¶
幽澗泉石緑閉門聞啄木運柴胡奴㱕車前挂生鹿¶
　石緑啄木柴胡車前¶
雨如覆盆来平地没牛𦞃回望無夷陵天南星斗濕¶
　覆盆子牛𦞃蕪荑天南星峽州治夷陵与江陵接境自¶
　界首至夷陵七十里言回首不見夷陵也¶
使君子百姓請雨不旋復守田意飽滿髙壁挂龍骨¶
　使君子旋復花半夏一名守田龍骨前集詩云壁挂蒼¶
　龍骨意謂得雨應祈不復車水漑田也東南呼水車爲¶
　龍骨車¶
山谷外集詩注卷十¶
<pb:KR4d0086_SBCK_010-37a>¶
