# -*- mode: mandoku-view; -*-
#+TITLE: 山谷外集詩註
#+DATE: 2015-09-12 00:26:47.387410
#+PROPERTY: ID KR4d0086
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB08n0647-006山谷外集詩註-卷六.
<pb:KR4d0086_SBCK_006-1a>¶
山谷外集詩注卷之六¶
　　　三月乙巳來賦塩萬歲郷且蒐狝匿賦之家晏飯¶
　　　此舍遂留&KR0043;是日大風自採菊苗薦湯餅二首¶
飛廉快雲開白日¶
　離騷云前望舒使先驅&KR0006;後飛廉使奔属注飛廉風伯¶
　也¶
頓撼天地萬竅号¶
　退之女拏壙銘云輿致走道撼頓莊子齊物篇云大塊¶
　噫氣其名爲風是唯無作作則萬竅怒呺¶
挼莏桃李欲浄盡¶
　曲礼云共飯不澤手注澤謂挼莎也刘禹錫玄都&KR0026;詩¶
　桃花浄盡菜花開¶
<pb:KR4d0086_SBCK_006-1b>¶
乞與游&KR0093;百尺髙¶
　退之同冠峽詩落英千尺墯游&KR0093;百丈飄¶
幽叢秀色可欖擷¶
　大業拾遺帝曰古人云秀色若可餐杜牧之云光潔疑¶
　可&KR0259;欲以襟懐貯晋志隆安中民作懊惱&KR0084;有草生可¶
　&KR0259;結之言¶
煑餅菊苗&KR0055;注湯¶
　崔氏四民月令曰立秋無食煑餅及氷溲餅¶
飲氷食蘖浪自苦¶
　白楽天詩三年爲刺史飲氷復食蘖¶
摩挲滿懷春草香¶
　後漢薊子訓傳摩莎金狄¶
<pb:KR4d0086_SBCK_006-2a>¶
　　　四月戊申賦塩万歳山中仰懷外舅謝師厚¶
　　　　山谷銘胥夫人謝氏墓云嘗任司封郎中提&KR0039;¶
　　　　成都府路刑獄公事或以疑似中之坐失官数¶
　　　　年巳而有大臣&KR0072;其獄天子直之今爲屯田郎¶
　　　　中通判㐮州名景&KR0004;者父也景&KR0004;字師厚¶
只今漢龐公白髮佐州郡¶
　後漢書龐公者南郡㐮陽人也用㐮陽事因以龐比師¶
　厚¶
窮通視寒暑¶
　莊子譲王篇古之得道者窮亦楽通亦楽所楽非窮通¶
　也道得於此則窮通爲寒暑風雨之序矣¶
仕巳誰喜愠¶
<pb:KR4d0086_SBCK_006-2b>¶
　見上¶
長松卧澗底¶
　文選詩欎欎澗底松離離山上苗以彼徑寸葉䕃此百¶
　尺條丗胄漸髙位英俊沉下寮¶
桴霤多裂璺¶
　方言器破而未離謂之璺¶
未須論才難¶
　栁子厚詩才難不其然字本出論語¶
丗人無此韵¶
　晋&KR0067;敳傳雅有逺韵¶
禅恱称性深¶
　維摩經云雖復飲食而以禅恱爲味¶
<pb:KR4d0086_SBCK_006-3a>¶
語端入理近渙&KR0002;開春氷¶
左傳序云渙然氷釋¶
超然听年運¶
　老子燕処超然莊子年運而往¶
臨民秉三尺¶
　漎杜周傳客有謂周曰君爲天下平不循三尺法注云¶
　以三尺竹簡書法律也左傳魯秉周礼¶
朱墨不可紊¶
　後周書&KR0171;綽傳始制文案程式朱岀墨入¶
傳聞但言㱕心許手自隠¶
　自隠見第二卷次韵師厚注¶
欲知&KR0047;陂稲得幾就収捃¶
<pb:KR4d0086_SBCK_006-3b>¶
　後漎范丹傳捃拾自資注引它書云捃拾麥得五斛¶
胥䟽江湖濵¶
　莊子山木篇猶且胥䟽於江湖之上¶
不迩金玉訓¶
　詩云母金玉尓音¶
濡需且肉食¶
　莊子徐无&KR0294;篇濡需者豕蝨是也擇䟽鬣自以爲廣宫¶
　大囿不知屠者之一旦皷臂布草操煙火而巳与豕俱¶
　焦也¶
觳觫恐鍾釁¶
　孟子對斉宣王曰王坐於堂上有牽牛而過堂下者王¶
　曰牛何之對曰將以釁鍾王曰舎之吾不忍其觳觫¶
<pb:KR4d0086_SBCK_006-4a>¶
龍移山發洪虎乳月生暈¶
　淮&KR0047;子虎嘨而谷風至龍㪯而景雲屬月生暈謂月暈¶
　而風也¶
竹声寒夏簟輟寢中夜听&KR0009;声向鹿門倘賜勞苦問¶
　龐公傳云遂携妻子登鹿門山因采薬不反劳苦見漎¶
　張耳傳¶
　　　上&KR0096;郡孫承議¶
公家簿領如雞棲¶
　簿領見上車如雞棲馬如狗見陳蕃傳後¶
私家田園无置錐¶
　荀子无置錐之地而明於爲社稷之大義¶
真成忍罵加飡飯¶
<pb:KR4d0086_SBCK_006-4b>¶
　杜詩真成浪岀游文選古詩弩力加餐飯¶
不如江西之水可楽飢¶
詩泌之洋洋可以楽飢¶
它人勤拙猶相&KR0024;¶
楽天詩救煩无&KR0002;静&KR0024;拙莫如勤列子云恩過不相&KR0024;¶
　矣漎何武傳垩王有計功除過故云无功狀¶
身无功狀堪上府¶
漎朱博傳齎伐閱詣府注伐功勞也于定囯傳具獄上¶
府¶
公誠遣&KR0016;束&KR0350;㱕¶
　文選魏文帝書今遣&KR0016;到鄴老杜云大官喜我来遣&KR0016;¶
問所須山谷在太和閱郡守三人按集中所誌墓云¶
<pb:KR4d0086_SBCK_006-5a>¶
　吉州姚公元豐辛酉卒又一誌云知吉州畢公元豐五¶
　年十一月卒又按吉州西峯院三秀亭記云廬陵比缺¶
　守輒以他吏攝承託宿傳&KR0213;胥視民爲俎豆執鞭者衆¶
　羊失其牧元豐六年春詔用夀春魏矦以此&KR0026;之則孫¶
　&KR0096;郡者必能病諸邑故詩有忿語¶
長隨白鷗卧煙雨¶
　　　&KR0009;懷元翁¶
嵗年豐稻秔井邑盛煙火¶
　選詩井邑自相循注引周禮九夫爲井四井爲邑史記¶
　律書煙火萬里¶
北園曾未窺¶
　董仲舒傳三年不窺園¶
<pb:KR4d0086_SBCK_006-5b>¶
王事方勤我¶
　詩王事適我¶
花枝互低昂¶
　韓文公詩道旁草木花紅紫相低昂歐陽公詩薫風入¶
　花骨花枝互低昂¶
鳥語相許可&KR0026;物見歸根撫時終宴坐¶
　漢蕭何傳上奏許可師古曰可其所奏許其所請老子¶
　云萬物並作吾以&KR0026;其復夫物芸芸各復歸其根歸根¶
　曰静是謂復命宴坐見上¶
搔首望四鄰諸賢皆最課極工簿領書甚辨米塩顆¶
　班固叙傳云奏課運最韓詩&KR0009;鄒刺史初如遺宦情終¶
　乃最郡課史記天官書其占驗淩雜米塩漢書咸宣傳¶
<pb:KR4d0086_SBCK_006-6a>¶
其治米塩¶
平生矩朱墨¶
　見上¶
吏考仰丞佐&KR0004;无公侯心骨相本寒餓¶
　退之詩自歎虞飜骨相屯¶
明䆫懷王友清絶吟楚些¶
　見楚詞招魂&KR0047;史王琳傳時謂銓&KR0236;二王玉昆金友¶
念君方坐曹¶
薛宣傳日至休吏賊曹&KR0122;独不肯休坐曹治事¶
无因奉虚左¶
史記魏公子无忌傳公子從車&KR0016;虚左自迎夷門侯生¶
　魏勃願見相君无因見斉悼恵王傳¶
<pb:KR4d0086_SBCK_006-6b>¶
　　　對酒次前韻&KR0009;懷元翁¶
花光漸寒食木燧催囯火¶
　鄴中記并州一百五日爲介子推断火冷食三日内則¶
　云大䥴木燧注云木燧鑚火也周礼司&KR0517;掌行火之政¶
　令四時変囯火以救時疾¶
沽酒鳥&KR0134;人¶
　見上¶
懷䝨吾忘我¶
莊子斉物論云今者吾䘮我注云我自忘矣¶
事往墯甑休¶
孟敏荷甑墯地不頋而去林宗見而問其意對曰甑巳¶
破矣視之何益林宗異之&KR0134;令游斈十年知名見後漎¶
<pb:KR4d0086_SBCK_006-7a>¶
　郭太傅¶
心知求田可¶
刘備謂許汜曰君求田問舎言無可采附吕布傳後¶
可人不在眼¶
　礼記管仲遇盗取二人焉上以爲公臣曰其所與游辟¶
　也可人也¶
樽爼思促坐有生常倥偬¶
　後漢卓茂傳斯固倥偬不暇給之日¶
無暇天所課不解聞健飲¶
　白楽天詩聞健偷閑且勤飲¶
俄成一蓬顆¶
　賈山傳曽不得蓬顆蔽冢而託&KR0043;焉¶
<pb:KR4d0086_SBCK_006-7b>¶
泥鈞埏萬物¶
　董仲舒䇿云猶泥之在鈞唯甄者之所爲老子云埏埴¶
　以爲器注云埏和也埴土也¶
寒暑勤五佐¶
　史記天官書云天神貴者太一太一佐曰五帝按月令¶
　四時皆有帝而土王四季¶
豈其懷爱憎私使我窮餓¶
　莊子太宗師篇云父母豈欲吾貧哉天無私覆地無私¶
　載天地豈私貧我哉¶
醉魂招不來浪下巫陽些¶
　退之詩愁狖酸骨死恠花醉䰟馨招䰟云帝告巫陽曰¶
　有人在下我欲輔之䰟魄離散汝筮與之¶
<pb:KR4d0086_SBCK_006-8a>¶
夢成少年嬉走馬章臺左¶
　漢張敞傳走馬章臺街太白詩靑雲少年子挾弹章䑓¶
　左¶
　　　奉荅茂衡惠紙長句¶
陽山老藤截玉肪¶
　文選魏文帝論玉玦書云白如截肪唐舒元輿弔剡藤¶
　文剡溪上多古藤溪中多帋工斬伐無時¶
烏田翠竹避寒光¶
　&KR0171;昜簡紙譜今江浙間有以嫰竹爲紙者作宻書隨手¶
　裂烏田地名¶
羅侯包贈室生白¶
　莊子虚室生白¶
<pb:KR4d0086_SBCK_006-8b>¶
明於機上之流黃¶
　楽府詩長安有狹邪行大婦織綺羅中婦織流黄又文¶
　選別賦注間色有五紺紅縹紫流黄¶
愧無征南蠆尾手¶
　法書要録載宋羊欣古来能書人名云燉煌索靖張芝¶
　姊之孫晋征南司馬亦善革書又載王僧䖍論書云索¶
　氏自謂其書具銀鈎蠆尾晋書不言曽爲征南司馬¶
爲冩黄門急就章¶
　急就章漢黄門令史游撰¶
羅侯相見無雜語¶
　陶詩相見無&KR0258;言但道桑麻長¶
苦問潙山有無句春草肥牛脫鼻繩¶
<pb:KR4d0086_SBCK_006-9a>¶
潙山露地白牛石鞏禅師牧牛入草便拽鼻孔來並見¶
第二卷覔銅犀注¶
菰蒲野鴨還飛去¶
傳燈録百丈与馬祖遊山見野鴨子祖問曰是甚麽丈¶
曰野鴨子又曰甚麽処去丈曰飛過去祖遂引手掐百¶
丈鼻丈作痛声祖曰何曽飛過去丈於是大悟山谷嘗¶
草書一偈云野鴨子知何許馬祖見来相共語話尽山¶
空水月清依前不㑹還飛去還飛去却把住¶
故將藤靣乞伽佗¶
&KR0394;語伽佗此言諷誦楞&KR0202;經祕密伽陁微妙章句¶
願草驚虵起風雨¶
法書要録王羲之自叙草書势云疾&KR0002;驚虵之失道遟¶
<pb:KR4d0086_SBCK_006-9b>¶
&KR0002;録水之徘徊¶
長詩&KR0003;&KR0083;落秋河要知溪工下手処¶
　溪多&KR0083;工見上¶
却將氷幅展似君震旦花開第一祖¶
　梵語震旦此云漢地第一祖謂迦葉也二十八傳而至¶
逹磨達磨天竺囯人告尊者曰我旣得法當往何囯而¶
作佛事尊者曰待吾㓕後當往震旦後寓止嵩山少林¶
寺以法傳慧可告之曰昔如来以正法眼付迦葉大士¶
展轉嘱付累而至於我我今付汝听吾偈曰吾本来兹¶
　土傳法救迷情一花開五葉結果自然成證道&KR0084;曰第¶
　一迦葉百傳燈二十八代西天記入此土菩提逹磨爲¶
　&KR0004;祖¶
<pb:KR4d0086_SBCK_006-10a>¶
　　　雜言贈羅茂衡¶
嗟来茂衡¶
　莊子嗟来桑戸乎¶
學道如登¶
　囯語云諺曰從善如登從&KR0086;如崩淳化帖有何氏書云¶
　道大難俗情見善從善如登¶
欲與天地爲友欲與日月並行万物峥嶸本由心生去子¶
之取舎與爱憎¶
　莊子去子之態色與淫志¶
惟人自縛非天黥¶
　傳燈録僧璨傳有沙弥礼師曰乞與解脫法門師曰誰¶
　&KR0350;汝又曰律師持律自縛莊子天刑之安可解又曰庸¶
<pb:KR4d0086_SBCK_006-10b>¶
　詎知造物之不息我黥而&KR0024;我劓¶
墮子䈥骨¶
　莊子墮汝形躰吐尓聦明又云忘汝神氣墮汝形骸¶
堂堂法窟九丘四溟¶
　書序曰九州之志謂之九丘丘聚也左傳曰楚左史&KR0029;¶
　相能讀三墳五典八索九丘四溟見上¶
同一眼精不改五官之用而透聲色¶
荀子天論篇耳目鼻口形能各有接而不相能也夫是¶
　之謂天官心居中虚以治五官夫是之謂天君¶
常爲萬物之宰而無死生念子坐幽室爐香思靑&KR0115;是謂¶
蛰蟲欲作吾驚之以雷霆¶
　莊子天運篇蛰虫始作吾驚之以雷霆¶
<pb:KR4d0086_SBCK_006-11a>¶
　　　長句謝陳適用恵送呉南雄所贈紙¶
廬陵政事無全牛¶
吉州治庐陵縣適用與山谷同時作邑莊子庖丁對文¶
恵君曰始臣之解牛之時所見无非全牛者三年之後¶
　未嘗見全牛也¶
恐是漢時陳太丘¶
　後漢陳寔傳除太丘長修德淸浄百姓以安¶
書記姓名不肯斈¶
　項籍傳少時斈書不成去斈劒又不成去籍曰書足記¶
　姓名而巳¶
得紙无異夏得裘琢詩包紙送贈我自狀明月非暗投¶
　見上¶
<pb:KR4d0086_SBCK_006-11b>¶
詩句縱横剪宫錦惜无阿買書銀鈎¶
　退之詩阿買不識字頗知書八分詩成使之冩亦足張¶
　吾軍銀鈎見上¶
蠻溪功藤卷&KR0313;百側厘羞滑蠒羞白¶
　拾遺記&KR0047;越献側理帋&KR0047;人以海苔爲之其理縱横斜¶
　側因以爲名&KR0171;易簡帋譜云張華造博物志成晉武帝¶
　賜側理帋万畨&KR0047;越所貢也本草陟厘陶隱居云此即¶
　&KR0047;人所用作帋者唐本注云此物乃水中苔今取爲帋¶
　音陟厘陟厘与側&KR0058;相近側&KR0058;又与側理相近也又云¶
　即石髮也蠒帋見上¶
想當鳴杵砧面平桄榔葉風溪水碧¶
桄榔木廣&KR0047;所岀此帋吴&KR0047;雄所贈南雄州&KR0032;廣&KR0047;東¶
<pb:KR4d0086_SBCK_006-12a>¶
路¶
千里鵝毛意不輕¶
復斎謾録云諺曰是人眼裏有西施又曰千里&KR0009;鵝毛¶
物輕人意重皆鄙語也山谷&KR0145;以爲詩荅公益春思云¶
西施逐人眼称心最爲得謝陳適用恵紙云千里鵝毛¶
意不輕¶
瘴衣腥膩北㱕客君侯謙虚不自供胡不贈丗文章伯¶
老杜詩同心不减骨肉親每語見許文章伯¶
一涔之水容牛蹄¶
淮&KR0047;子曰牛蹄之涔无尺之鯉¶
識字有数我自知¶
　楊文公談&KR0080;云晋開運中詔令两制各作詩賦一篇付¶
<pb:KR4d0086_SBCK_006-12b>¶
礼部爲考試之式獨斈士李懌不肯曰李懌識字有数¶
因人成亊使令衣白&KR0129;入貢部下第必矣胡能作文章¶
爲丗模楷時論美之¶
小時双鈎斈楷法¶
山谷論斈字云先當双鈎用两指相疊蹙筆壓无名指¶
髙捉筆令腕随巳左右然後&KR0026;人字格則不患其難矣¶
至今兒子憎家雞¶
&KR0047;史王僧䖍傳論書云征西&KR0067;翼書少時与右軍斉名¶
右軍後進&KR0067;猶不分在荆州与都下人書云小兒軰賤¶
家雞皆斈逸少書¶
雖然嘉恵敢虚辱¶
　賈&KR0105;賦恭承嘉恵&KR0006;¶
<pb:KR4d0086_SBCK_006-13a>¶
煑泥續尾成大軸¶
後漢鄧訓傳注云東&KR0026;記曰訓故吏最貧嬴者念訓常¶
所服薬北州所乏又知訓好青泥封書從&KR0058;陽步推鹿¶
車於洛陽市薬還過趙囯易陽并載青泥一襆至上谷¶
遺訓其得人心如此¶
冩心與君心莫傳平生落魄不問天¶
　&KR1073;食其傳家貧落魄(又)音薄杜詩自断此生休問天¶
樽前花底幸好戲¶
　杜詩退朝花底散¶
爲君絶筆謝風煙巳无商頌猗那手¶
　商頌以那爲首其辝曰猗与那与¶
請續&KR0047;華内外篇¶
<pb:KR4d0086_SBCK_006-13b>¶
　莊子號&KR0047;華真經内萹七外萹三十三¶
　　　次韻&KR0123;老遊青原將歸¶
欣欣林皐楽¶
　莊子知北萹山林与皐瀼与使我欣欣然而楽与¶
賞心天際翔¶
　文選謝靈運詩序賞心楽事¶
淸樽鱠魴鯉¶
　詩六月云炰鼈膾鯉采緑云其釣維何維魴及鱮¶
朱果灾圎方¶
　文選&KR0047;都賦珍羞琅玕充溢圎方王仲宣詩嘉肴充圎¶
　方¶
醉罷聽踈雨¶
<pb:KR4d0086_SBCK_006-14a>¶
　孟浩然詩踈雨滴梧桐¶
衾寒夢囯香¶
　左傳宣三年&KR0004;鄭文公有賤妾曰燕姞夢天使与巳蘭¶
　曰余爲伯儵余而祖也以是爲而子以蘭有囯香人服¶
　媚之如是旣而文公見之与之蘭而御之生穆公名之¶
　曰蘭¶
雨餘山吐月¶
　杜詩四更山吐月¶
的皪滿簾霜¶
　上林賦明月珠子的皪江靡¶
展轉復展轉¶
　詩云輾轉反側張籍宛轉行云宛轉復宛轉憶憶更未¶
<pb:KR4d0086_SBCK_006-14b>¶
　央¶
鍾魚暁瑯瑯思㱕&KR0015;迎門児女相扶將¶
　扶將岀拜見上¶
　　　次韻知命永和道中¶
靈骨閟金鏁¶
　續玄恠録延州有婦人少年子悉与之狎昵数歳而殁¶
　葬於道左大暦中有胡僧敬礼其墓曰此乃大慈悲喜¶
　捨即鏁骨菩薩也衆開墓視其骨鈎結如鏁狀丗傳&KR0026;¶
　音化身所謂金沙灘頭馬郎婦&KR0011;此¶
梵宫超玉繩¶
　選詩玉繩低建章玉繩星名言超岀星辰之上¶
道人往香火獨先開静行¶
<pb:KR4d0086_SBCK_006-15a>¶
　栁子厚詩始悟三空門華堂開浄域東坡云酌茗開浄¶
　筵山谷云獨先開浄行其意一也¶
呼船乆无人月沉河漢傾¶
　杜詩七星在北戸河漢声西流謂天河也¶
虚舟不受怒故在蓼灘横¶
莊子山木篇方舟而済於河有虚舟来觸舟雖有&KR0310;心¶
　之人不怒¶
　　　飲潤父家¶
斎閤寒麝薰書帙映斜景¶
　老杜詠竹云色侵書帙晚¶
偶来樽爼同延此&KR0015;言頃宫線添尺餘¶
　荆楚歳時記云宫中以紅線量日影至日日添一線杜¶
<pb:KR4d0086_SBCK_006-15b>¶
　詩何人錯認窮愁日愁日愁隨一線長¶
朝市日未永一醉解語花¶
　開元天宝遺事太液池千葉白蓮開帝与貴戚燕賞指¶
　貴妃曰争如我解語花¶
萬事畫地餅¶
　魏志盧毓傳詔曰選㪯莫取有名名如畫地作餅不可¶
啖也¶
要似虎頭癡何湏樗里癭¶
　虎頭顧愷之也晋書本傳云愷之才絶畫絶癡絶史記¶
　樗里子傳滑稽多智秦人号曰智囊愷之傳无虎頭之¶
　称按張彦逺名畫記愷之小字虎頭樗里傳不言癭豈¶
　謂智囊爲癭乎¶
<pb:KR4d0086_SBCK_006-16a>¶
　　　次韻&KR0009;潤父¶
昏昏迷簿領¶
　韓詩海&KR0148;昏昏水拍天¶
勿勿貴晷景¶
　顔氏家訓丗中書翰多称勿勿相承如此莫知其由或¶
　有妄言此忽忽之殘缺耳案&KR0003;文勿者州里所建之旗¶
　也象其柄及三游之形所以促民事故怱遽者称勿勿¶
　&KR0003;文又曰晷日影也周礼地官曰大司徒以士圭之法¶
　測土&KR0055;正日景以求地中退之秋懷詩&KR0104;愁費晷景日¶
　月如跳丸貴字疑是費¶
嘗尽身百&KR0104;¶
　左傳称晋侯險阻艱難備嘗之矣¶
<pb:KR4d0086_SBCK_006-16b>¶
訖无田二頃¶
　&KR0171;秦傳使我有雒陽&KR0018;郭田二頃吾豈能佩六囯相印¶
　乎¶
喜從吾宗游九里河潤永¶
　見上¶
呼児跪酒樽戒婦饌湯餅¶
　杜詩喚婦出房親自饌刘夢得云我作坐上客引著㪯¶
　湯餅¶
老夫何取焉君恱甕盎癭¶
　莊子徳充符萹甕盎大癭&KR0003;斉桓公公恱之而視全人¶
　其脰肩肩¶
　　　送酒与周法曹用前韻¶
<pb:KR4d0086_SBCK_006-17a>¶
　　　　&KR0123;州司法周元翁也¶
遥知謝法曹¶
　&KR0047;史謝惠連爲彭城王義康法曹行參軍¶
詩句多夏景聞道斈書勤墨池方一頃¶
　王羲之傳曽与人書云張芝臨池斈書池水尽黒法書¶
　要録所載一同唯石刻孫過庭書譜云張精熟池水尽¶
　墨當以碑板爲正臨川有王逸少墨池曽子固作記見¶
　本集¶
大字苦未道小字逼智永¶
　法書要録陳永欣寺僧智永㑹稽人逺祖逸少歴紀專¶
　精真草唯命¶
我有何郎樽清江醖玉餅還書及斗数与君酌&KR0047;癭¶
<pb:KR4d0086_SBCK_006-17b>¶
　玉餅謂麯也司馬迁傳云媒孽其短師古曰孽如鞠孽¶
之孽斉人謂鞠餅爲媒還書及斗数疑有舛誤東坡賦¶
酌以癭藤之紋樽¶
　　　癸丑&KR0043;早禾渡僧舎¶
城頭渡可涉早禾渡可&KR0445;¶
　詩大東云維北有斗不可以挹酒漿注云挹&KR0445;也釋音¶
　云廣雅曰酌也¶
試問安用舟春水三丈餘是維一都㑹¶
　史記貨殖傳邯郸一都㑹也凡言一都㑹者八一¶
駔儈&KR0096;征輸¶
　漢貨殖傳節駔儈注儈者合二家交易者也駔者其首¶
　率也駔子黨切征輸即賦輸也史記平準書天下賦輸¶
<pb:KR4d0086_SBCK_006-18a>¶
　或不償其僦費¶
&KR0650;欎多大姓儒冠頗詩書¶
　漢趙廣漢傳潁川豪傑大姓¶
以武断郷曲¶
　食貨与&KR0303;錯奏言并兼豪黨之徒以武断郷曲¶
舊俗小未除厭&KR0349;謝近市¶
　左傳昭三年景公謂晏子曰子之宅近市湫隘囂塵又¶
　云賈而&KR0082;贏而&KR0086;&KR0349;乎¶
斬絶得僧區¶
　韓文鄭群墓誌云不爲崖岸斬絶之行¶
此地美水竹林明見浴鳬¶
　杜詩沙暖低風蝶天晴喜浴鳬¶
<pb:KR4d0086_SBCK_006-18b>¶
相追啑蓤藻¶
　楚詞鳬鴈皆唼梁藻&KR0006;鳯飄翔而髙㪯子虚賦唼喋菁¶
　藻咀嚼蓤藕唼亦作啑¶
天楽非丗娯¶
　莊子黄帝張楽於洞庭之野其卒无尾其始无首此之¶
　謂天楽¶
憶在田園日放浪友禽魚¶
　蘭亭禊飲序云放浪形骸之外¶
今来長山邑忍飢抚惸&KR0012;岀入部曲隨¶
　漢光武紀云各領部曲注引續漢志曰大將軍營有五¶
　部部三校尉部下有曲曲有軍候一人¶
咳唾吏史趨¶
<pb:KR4d0086_SBCK_006-19a>¶
　法書要録羲之帖云頃因小差欲極遊娯而吏卒守之¶
　可歎耳¶
形骸束簮笏可意一事无¶
　杜詩咸陽客舎一事无¶
謀生理未拙仰愧擁腫樗¶
　莊子道遥遊萹恵子謂莊子曰吾有大樹人謂之樗其¶
　大本擁腫而不中繩墨¶
曲肱晴簷厎結網看蜘蛛¶
　　　&KR0043;&KR0026;山¶
莫發白下地¶
　白下見上¶
暝投&KR0026;山&KR0043;横溪赤欄橋¶
<pb:KR4d0086_SBCK_006-19b>¶
　温飛卿楽府云一渠春水赤欄橋¶
一徑入松竹野僧如驚麏¶
　文選沈休文詩驚麏去不息¶
避堂具燈燭¶
　曹參傳避正堂舎盖公¶
我眠㒷視夜¶
　詩子㒷視夜¶
部曲始炊熟筧水煙際鳴¶
　以竹通水曰筧古典切¶
万&KR0284;入秋木¶
　莊子斉物論敢問天&KR0284;子綦曰吹万不同而使其自巳¶
　也¶
<pb:KR4d0086_SBCK_006-20a>¶
平生䔥洒興本願終澗谷¶
　杜詩非无江海志䔥洒送日月¶
丗累漸逼人¶
　晋謝安傳亹亹爲来逼人¶
如垢不靧沐¶
　礼内則五日則燂湯請浴三日具沭其間靣垢燂潘請¶
　靧釋文曰靧音悔¶
巳成老翁爲作吏長碌碌¶
　杜詩顔狀老翁爲文選魏文帝書巳成老翁但未白頭¶
　耳史記平原君傳公等碌碌因人成事¶
　　　上大&KR0041;籠¶
　　　　乙卯晨起¶
<pb:KR4d0086_SBCK_006-20b>¶
黄霧冥冥小石門苔衣草路无人迹¶
　尓雅藫石衣注水苔也¶
苦竹參天大石門¶
　杜詩喬木上參天¶
虎迒兎蹊聊&KR0029;息¶
　尓雅麋其跡&KR0292;兎其跡迒注跡脚所踐處迒户郎切¶
隂風搜林山&KR0017;嘨¶
　宋玉風賦梢殺林莽屈原九&KR0084;有山&KR0017;萹¶
千丈寒藤繞崩石清風源裏有人家牛羊在山亦桑麻向¶
来陸梁嫚官府¶
　陸梁見上莊子官天地府万物¶
試呼使前問其故衣冠漢儀民父子¶
<pb:KR4d0086_SBCK_006-21a>¶
　光武紀復見漢官威儀¶
吏曹&KR0368;之至如此窮郷有米无食塩今日有田无米食¶
　當作今日有塩无食米¶
但願官清不爱錢¶
　太白贈崔秋浦云見客但傾酒爲官不愛錢縣古槐根¶
　岀官清馬骨髙見歐陽公詩話¶
長飬児孫聽驅使¶
　退之贈盧仝云有力未免遭驅使¶
　　　勞坑入前城¶
　　　　乙卯飯後¶
刀坑石如刀勞坑人馬勞窈窕篁竹隂¶
　退之送區&KR0125;序云夾江荒茅篁竹之間本出漢書¶
<pb:KR4d0086_SBCK_006-21b>¶
是常主逋逃¶
　武成云爲天下逋逃主¶
白狐跳梁去¶
　甘泉賦注云陸梁跳也¶
豪猪森怒嘷雲黄斍日瘦¶
　杜詩乆行見空巷日瘦氣慘悽¶
木落知風饕¶
　退之祭文云雪虐風號號一作饕¶
輕軒息源口飯羮煑溪毛¶
　左傳澗溪沼沚之毛¶
山農驚長吏¶
　退之詩山農驚見之¶
<pb:KR4d0086_SBCK_006-22a>¶
岀拜家騷騷¶
　檀弓騷騷耳則野¶
借問淡食民祖孫甘餔糟¶
　退之徐偃王碑祖孫相望楚詞餔其糟而啜其醨¶
頼官得塩喫正苦无錢刀¶
　契布刀皆錢也食貨志王莽造契刀錯刀¶
　　　乙卯&KR0043;清泉寺¶
稅輿陟髙岡¶
　詩卷耳云陟彼髙岡¶
却立&KR0029;尺壁¶
　宋玉大言賦長剱耿介&KR0029;天外東坡詩&KR0029;天无数開靑¶
壁¶
<pb:KR4d0086_SBCK_006-22b>¶
就輿乱清溪轉石爲霹&KR0430;¶
　太白詩崩崖轉石万壑雷¶
十歩一沮洳¶
　魏囯風彼汾沮洳¶
五歩一枳&KR0068;上方未言返¶
　上方見上¶
豁見平土宅¶
　書是降丘宅土孟子然後人得平土而居之¶
田家雞犬㱕佛廟檀栾碧¶
　枚乗菟園賦脩竹檀栾夾池水旋菟園¶
蓮蕩落紅衣¶
　趙嘏詩紅衣落尽渚蓮愁¶
<pb:KR4d0086_SBCK_006-23a>¶
泉泓数白石人如安巢鳥稍就一枝息¶
莊子鷦鷯巢於&KR0055;林不過一枝¶
鍾魚各知時吾亦自得力¶
　杜詩生我不得力¶
　　　丙辰仍&KR0043;清泉寺¶
山農居&KR0018;山呼集來苦遟旣來授政役¶
　文選東京賦賦政任役常畏人力之尽也¶
謡詠謂余欺按省其家貲可忍鞭抶之¶
　元結春陵行悉使索其家而又无生資左傳一抶女庸¶
　何傷注抶擊洲敕擊切¶
恩言諭公家疑阻乆廼随&KR0364;口終自愧¶
　易咸之上六&KR0364;口&KR0003;也¶
<pb:KR4d0086_SBCK_006-23b>¶
吾敢乏王師官寕惮淹留¶
官字盖用韓退之瀧吏詩云瀧吏垂手&KR0015;官何問之愚¶
譬官居京邑何由知東呉¶
職在拊&KR1137;&KR0660;所將部曲多溷汝父老爲¶
漢陸賈傳母乆溷汝爲也¶
西山失半壁¶
　太白詩靑山猶衘半边日又云半壁見海日¶
且復下嚢輜¶
漢王古傳所載不過囊衣左傳㐮十二年楚重至于泌¶
注云輜重也正義曰輜一名軿前後蔽以載物¶
啼鴉散篇帙¶
　靈運詩散帙問所知詩意謂日暮罷休文書也¶
<pb:KR4d0086_SBCK_006-24a>¶
休吏(見上)稅巾衣石泉皷坎坎¶
　詩坎坎皷我言泉鳴如皷声¶
竹風吹參差¶
　楚詞吹參差&KR0006;誰思注參差洞簘也&KR0024;注曰風俗通云¶
　舜作簘其形參差此聮雖以箫皷爲喻然亦取栁子厚¶
　&KR0047;澗詩迴風一簘瑟林影乆參差也¶
書怜行熠燿¶
　詩熠燿宵行注熠燿燐也燐萤火也詩盖取車㣧聚萤¶
　之意¶
壁虫催杼機¶
　古今注促織一名投機謂其声如急織也¶
昏缸夜未央¶
<pb:KR4d0086_SBCK_006-24b>¶
　缸燈也西都賦金釭衘壁夜未央見詩¶
髙枕夢登&KR0470;¶
　　　丁巳&KR0043;宝石寺¶
鍾磬秋山静¶
　栁子厚詩鶴鸣楚山静¶
炉香沉水寒¶
　楞&KR0202;経云見諸比丘燒沉水香¶
晴風蕩濛雨¶
　詩東山零雨其濛¶
雲物尚盤桓¶
　帰去来詞云抚&KR0012;松而盤桓注云尓雅曰盤桓不進也¶
瀹茗赤銅椀筧泉蒼煙竿紅榴罅玉房¶
<pb:KR4d0086_SBCK_006-25a>¶
　吴都賦云榛栗罅發文選六士衡弔魏武文云陪窈窕¶
　於玉房注引漢書郊祀&KR0084;曰神之出排五房栁子厚詩¶
　侯家熾炭雕玉房此摘其字¶
么橘委金丸¶
　西京&KR0258;記韓嫣好弹以金爲丸¶
枕簟巳思燠飯羹可加飡¶
　翟方進傳飯我豆食羮芋魁加飡見上¶
&KR0026;巳自得力談玄舌本乾¶
　晋殷仲堪傳毎云三日不讀道徳經斍舌本間強¶
理窟乃塊然¶
晋張慿傳簡文帝召慿与語嘆曰張慿勃窣爲理窟¶
丗故浪万端¶
<pb:KR4d0086_SBCK_006-25b>¶
杜詩丗故莽相仍王莽傳云方故万端¶
牛刀經肯綮¶
莊子庖丁解牛技經肯綮之未嘗¶
古人貴守官¶
　左傳守道不如守官¶
摩挲發硎手考此一丘槃¶
　摩挲見上刀刃&KR0002;新發於硎亦庖丁亊衛囯風考槃在¶
　澗注去考成槃楽也¶
　　　己未過太湖僧寺得宗汝爲書&KR0009;山蕷白酒長韻¶
　　　&KR0009;荅¶
従斈晚聞道¶
莊子曰孔子行年五十有一而不聞道¶
<pb:KR4d0086_SBCK_006-26a>¶
謀官无見功¶
　魏伯陽參同契云竭力勞精神終身无見功¶
早衰&KR0026;水鉴¶
　酒誥云人无於水监當於民监注視水見巳形¶
内热愧鄰&KR0022;¶
　莊子人間丗萹今吾朝受命而夕飲氷我其内热欤¶
北鄰有宗侯治劇乃雍容摩手抚鰥寡藁碪磔強梁¶
　莊子從其強梁随其曲轉楽府詩云藁碪今何在藁碪¶
　鈇也項籍傳身伏斧質師古曰質謂鍖也古者斬人加¶
　於鍖上而斫之鍖竹林反景帝紀云改磔曰棄市師古¶
　曰磔謂張其尸也棄市殺之市也磔竹客反¶
挑李与荆&KR0068;¶
<pb:KR4d0086_SBCK_006-26b>¶
　見此卷&KR0009;張冝父詩注¶
称物施露霜¶
　言恩威兼用如雨露霜雪也詩云蒹葭蒼蒼白露爲霜¶
　此摘其字¶
政經甚稹密私不蚍蜉通¶
　韓文无蚍蜉蟻子之援比言无一蟻之私也¶
吏舎无請賕¶
　曹參傳後園近吏舎吏舎日飲&KR0084;呼趙廣漢傳吏受取¶
請求銖兩之姦皆知之尹賞傳受賕报仇¶
家有侯在堂府符下塩䇿¶
　&KR0249;子曰海王之囯謹正塩筴十口之家十人食塩百口¶
　之家百人食塩¶
<pb:KR4d0086_SBCK_006-27a>¶
縣官&KR0134;和羮¶
書&KR0002;作和羮¶
作民敏風雨令先諸邑行我居万夫上闒惰世无双此邑¶
宅岩岩¶
　魯頌太山岩岩¶
里中頗秦風翁媪无恙時出分如蜂房¶
　賈&KR0105;書秦人家冨子壯則出分家貧子壯則出贅¶
一錢&KR0148;不直白挺及父兄簮筆懐三尺揖我謂我臧¶
　山谷江西道院賦序其略云江西之俗其細民険而健¶
　以終訟爲能名曰珥筆之民惟筠爲州独不嚚於訟然¶
　与&KR0047;康庐陵冝春三郡並&KR0170;&KR0086;声庐陵即吉州也斉囯¶
　風還云揖我謂我臧&KR0006;三尺見上¶
<pb:KR4d0086_SBCK_006-27b>¶
向來豪傑吏治之以牛羊我不忍敵民教养如児甥荆雞¶
伏鵠&KR0401;乆望羽翼成¶
　莊子庚桑楚萹越雞不能伏鵠&KR0401;鲁雞固能矣音義曰¶
　小雞也或云荆雞魯雞大雞也今蜀雞張良傳上召戚¶
　夫人指視曰羽翼巳成不可動矣¶
訟端洶洶來諭去稍听從尚餘租庸調¶
　見唐書¶
歳歳稽法程¶
　漢賈&KR0105;䇿云立經陳紀可以爲万丗法程¶
按圖索家資四壁逹牖䆫揜目鞭朴之¶
　檀弓毎斃一人揜其目¶
桁楊相推掁¶
<pb:KR4d0086_SBCK_006-28a>¶
莊子云桁楊接槢音義云械夾頸及脛者¶
身&KR0082;免官去駑馬戀豆糠¶
　桓範出赴曹爽蔣済曰駑馬恋栈豆爽必不能用也見¶
　魏志¶
所以積廪塩未使户得烹八月釃杜酒公私楽年登遣徒¶
与㑹稽¶
　史記夏紀太史公曰禺㑹諸侯江&KR0047;計功而崩因葬焉¶
　命曰㑹稽會稽者㑹計也¶
而悉走荻篁吾惟不足遣¶
　張良傳上曰吾惟之豎子固不足遣乃公自行耳¶
夙駕略我疆邑西軱戾地¶
　&KR0756;當作軱音孤莊子庖丁解牛技経肯綮之未嘗而况¶
<pb:KR4d0086_SBCK_006-28b>¶
　大軱乎注云軱戾大骨也音義云盤結骨¶
是嘗嬰吾鋒齦齕其強宗¶
　齦齧也口狼切退之曹成王碑齦其姦猖漎田儋傳云¶
　秦復得志於天下則齮齕首用事者墳墓矣注云齮側¶
齧也音蟻齕齩也音紇¶
彼乃可使令夙夜于逺郊草露沾帷裳¶
詩漸車惟裳¶
入磴履虎尾¶
　用易履卦語¶
捫蘿觸虿芒¶
　杜詩捫蘿澁先登¶
借問夕何&KR0043;煙边数峰横松竹不見天¶
<pb:KR4d0086_SBCK_006-29a>¶
　楚詞山&KR0017;余處幽篁&KR0006;終不見天漢書廣川王&KR0084;曰内¶
　茀&KR0650;&KR0104;哀積上不見天生何益¶
蟠空作秋聲谷鳥與溪瀬合絃琵琶筝¶
　楚詞石瀬&KR0006;濺濺張籍祭退之詩云乃出二侍女合弹¶
　琵琶筝¶
稅駕乱石間岩寺鳴踈鍾山農頗来服見其父孫翁¶
　退之銘馬少監云吾未耄老而哭其祖子孫三丗¶
苦辝王賦遲戸戸无積藏民病我亦病呻吟逹五更韻爲¶
誦書語¶
　一作書生語¶
行&KR0084;&KR0011;楚狂¶
　論語楚狂接輿&KR0084;而過孔子¶
<pb:KR4d0086_SBCK_006-29b>¶
舉鞭問嘉禾秣馬可及城¶
　嘉禾謂吉州永新縣也縣有禾山故號嘉禾此卷先有¶
　荅永新宗令&KR0009;石耳詩云嘉禾令尹淸如冰宗令即汝¶
　爲也¶
惜哉&KR0104;城旦¶
　漢儒林傳竇太后好黄老轅固曰此家人言矣太后怒¶
　曰安得司空城旦書乎恵帝紀當爲城旦舂者皆耐爲¶
　&KR0017;薪白粲注云城旦者旦起行治城舂作米皆四歳刑¶
　也¶
不得對榻床&KR0904;筆付飛鳥北風吹報章書回銀鈎壯¶
　見上¶
句與麝煤香¶
<pb:KR4d0086_SBCK_006-30a>¶
　李建中題楊凝式大字壁後云枯衫倒檜霜天老松煙¶
　麝煤風雨寒山谷喜書此詩¶
浮蛆撥官醅¶
　太白詩恰似蒲桃新撥醅¶
傾壷嫰鵝黄¶
　杜詩鵝児黄似酒對酒爱新鵝¶
山氣常蓊㔩¶
　杜詩蓊匌川氣黄¶
此物可屡觴蕷薬割紫藤開籠喜手封味温頗宜人¶
　杜詩踈快頗宜人¶
芼以石飴薑㪯盃引薬糜詠詩對寒江&KR0009;声甚劳苦¶
　&KR0009;声勞苦並見上¶
<pb:KR4d0086_SBCK_006-30b>¶
相思秋月明我邑萬戸郷其民資嚚凶欲割以夀公使之¶
承化光反以来壽我中有吞舟鯨¶
　杜詩中有掉尾鯨¶
銅墨俱王命¶
　文選䇿秀才文&KR0055;汰珪符妙筒銅墨注云珪符謂刺史¶
　銅墨謂縣令漢書曰縣令長皆秦官秩六百石銅印墨¶
　綬¶
職思慰&KR0012;惸¶
詩職思其&KR0104;¶
何時賭一擲燒燭呪明瓊¶
　晋劉毅傳樗蒱大擲一判至数百萬列子&KR0003;符萹射者¶
射明瓊注云齒五白也此卷先有三月乙已来賦塩萬¶
<pb:KR4d0086_SBCK_006-31a>¶
　歳山中一首今&KR0026;此詩可見塩之&KR0368;民甚矣司馬温公¶
　記聞載皮公弼言官賣塩无利實録載皮公弼言官賣¶
　塩不得不罷今&KR0026;此詩盖官賣不售而賦之民也前三¶
首有月日後十一首止稱甲子自癸丑至辛酉凡浹旬¶
　歴尽﨑嶇雖不能无怨而詞甚宛¶
　　　庚申&KR0043;&KR0026;音院¶
谷底一墟落¶
　文選范彦龍詩軒盖照墟落李善曰&KR0003;苑云師曠謂晋¶
　平公曰五鼎不當生墟落¶
地形如盎盆榱題相照耀¶
　孟子榱題数尺釋文云尓雅曰桷謂之榱題頭也¶
其民頗家温¶
<pb:KR4d0086_SBCK_006-31b>¶
　董仲舒傳家温而食厚禄¶
土風甚於秦不可借釡甗¶
　音言賈&KR0105;言秦俗云借父耰鉏慮有徳色母取箕箒立¶
　而誶語¶
僧屋无陶瓦剪茅蒼竹樊¶
　&KR0303;錯傳茆茨不剪詩東方未明折栁樊圃注樊藩也¶
借問僧安在乞飯走諸門人閧鳥烏語¶
　法言云一閧之市¶
簟凉風水文¶
　退之詩水文浮枕簟¶
旁有蜂&KR0097;庐¶
　山海経云是惟螫虫寔惟蜂蜜之庐¶
<pb:KR4d0086_SBCK_006-32a>¶
頗聞衙集喧¶
　禆雅蜂有两衙應潮錢昭度村居云黄蜂衙退海潮上¶
　白蟻&KR0062;酣山&KR0298;来見談&KR0080;¶
將两蟻争丘鏖兵復追奔¶
　異聞集淳于棼夢人扶入宅&KR0047;古槐穴中有大城門楼¶
　題曰大槐安囯其王以女瑶芳妻之使爲&KR0047;柯郡守二¶
　十年有檀蘿囯来伐王命生征之敗績其妻病死王謂¶
　生可暫帰生上車出一穴見本里閭巷入其門見巳身¶
卧堂廡下發悟如&KR0004;夢中倐忽&KR0002;度一丗矣遂㝷古槐¶
　下穴見大穴洞然積土壌爲城郭䑓殿之狀有蟻数斛¶
中有小䑓二大蟻処之即槐安囯也又窮一穴直上&KR0047;¶
　枝亦有土城小楼即&KR0047;柯郡也宅東一里澗側有大檀¶
<pb:KR4d0086_SBCK_006-32b>¶
樹藤蘿擁織旁有蟻穴意其爲檀蘿囯也合短兵鏖皐¶
蘭下見霍去病傳追奔逐北見文選李陵書¶
紅英委鳯翼赤幘峩雞冠¶
老杜樹雞柵詩云終日憎赤幘今以言雞冠花¶
汲烹寒泉窟伐竹古松根相戒莫浪出月黒虎䕫藩¶
老杜課伐木詩序云我有藩籬是缺是&KR0024;有虎知禁&KR0002;¶
恃爪牙之利必昏黒摚突䕫人屋壁山谷盖用此語而¶
杜詩作於䕫州所謂䕫人盖䕫州之人也老杜有䕫府¶
詠懷詩云市暨瀼西巓自注云市暨䕫人語也䕫人屋¶
壁即此&KR0011;文選靈光殿賦頷&KR0082;動而躨跜䕫藩盖誤以¶
䕫人爲躨跜之義也躨跜動也¶
　　　辛酉憇刀坑口¶
<pb:KR4d0086_SBCK_006-33a>¶
群山黛新染&KR0170;&KR0148;寒&KR0650;欎¶
漢京房傳上封事曰辛酉以來蒙&KR0148;衰去太陽精明辛¶
　巳蒙&KR0148;復乗卦太陽侵色復上封事曰乃丙戍小雨丁¶
　亥蒙氣去¶
掃除迎將家¶
　莊子寓言萹其往也舎者迎將其家公執席釋文曰家¶
　公主人公也■讀舎者迎將其家爲句此亊本出列子¶
　列子云舎者迎將家注云客舎家也山谷本用此語而¶
　莊子云迎將其家多一其字轉冩誤耳釋文又承誤也¶
下簟脫巾韈¶
　退之送文暢詩詭制&KR0106;巾韈¶
南北舎小棠¶
<pb:KR4d0086_SBCK_006-33b>¶
　詩蔽芾甘棠勿翦勿伐召伯所茇毛云蔽芾小皃箋云¶
　舎小棠之下¶
况可清煩暍¶
　文選西京賦此焉清暑史記禹扇暍暍暑病也¶
鳥声廢書眠聊以休吏卒竹雞苦喚人¶
　北夢&KR0200;言醫工云竹雞食半夏陶岳零陵記云竹雞狀¶
　如鶉尾少長大率皆鳩也方言各異耳喚謂喚雨¶
斍坐&KR0026;法窟无外同一家¶
　見上¶
惟巳非万物清波两鴛鴦善游且能没¶
　莊子逹生萹顔渊問仲尼曰吾嘗済乎觴&KR0055;之渊津人¶
　操舟&KR0002;神吾問焉曰操舟可斈邪曰可善游者数能若¶
<pb:KR4d0086_SBCK_006-34a>¶
　乃夫没人則未嘗見舟而便操之也¶
驚人相追飛甚念失其匹¶
　文選刘安招隠士云禽獸駭&KR0006;亡其曹¶
春鉏貌間暇¶
　尓雅鷺春鉏鵬鳥賦止於坐隅皃甚間暇¶
羡魚情至骨¶
　董仲舒云臨川羡魚不如退而結網杜周傳内&KR0055;次骨¶
　注云&KR0055;刻至骨也¶
廣道䇿坚良¶
　漢食貨志乗坚䇿良¶
熈熙集於&KR0080;¶
　囯語晋施&KR0278;謂李克妻曰主孟啗我我教兹暇豫事君¶
<pb:KR4d0086_SBCK_006-34b>¶
　乃&KR0084;曰暇豫之吾吾不如鳥烏人皆集於&KR0080;巳獨集於¶
　枯里克曰何謂&KR0080;何謂枯曰其母爲夫人其子爲君可¶
　不謂&KR0080;乎其母旣死其子又有謗可不謂枯乎詩&KR0080;彼¶
　栁斯鳴蜩嘒嘒&KR0080;音欎今叶韵當用此音¶
爛額始論功倘能謀曲突¶
漢霍光傳&KR0004;霍氏奢侈茂陵徐生曰霍氏必亡廼上䟽¶
　言霍氏㤗盛冝以時抑制无使至亡書三上&KR0186;报聞其¶
　後霍氏誅滅而告霍氏者皆封人爲徐生上書曰臣聞¶
　客有過主人者見其竈直突傍有積薪客謂主人更爲¶
　曲突逺徙其薪不者且有火患主人黙然不應俄而家¶
　果失火鄰里共救之幸而得息於是殺牛置酒謝其鄰¶
　人灼爛者在於上行餘各以功次坐而不録言曲突者¶
<pb:KR4d0086_SBCK_006-35a>¶
人謂主人曰向使听客之言不費牛酒終亡灾悉今論¶
功而曲突徙薪亡恩澤燋頭爛額爲上客耶主人寤而¶
請之今茂陵徐福数上書言霍氏且有変冝防絶之使¶
福&KR0003;得行則囯亡裂土出爵之費臣亡逆乱誅滅之敗¶
往亊旣巳而福不蒙其功唯陛下察之此詩萹末盖有¶
所諷也¶
　　　金刀坑迎將家待追漿坑十餘戸山農不至因題¶
　　　其壁¶
窮郷阻地險篁竹嘨䕫魖¶
篁竹見上囯語云木石之恠䕫水之恠龍文選東京賦¶
　殘䕫魖与罔象注云䕫木石之恠&KR0003;文曰魖耗&KR0017;也甘¶
　泉賦亦云梢䕫魖而抶獝狂¶
<pb:KR4d0086_SBCK_006-35b>¶
&KR0086;少擅三窟¶
　見上¶
不承吏追呼老翁燕无凶¶
　此句疑舛誤¶
偃蹇坐里閭後生集聞見官不禁&KR0096;輿¶
　尓雅&KR0096;輿始也¶
懷書斥長吏持杖鏖公徒¶
　鏖見上魯頌公徒三萬¶
遂令五百里化爲豺豕墟古来沉牛羊檄水臣鱷魚¶
　韓退之告鱷魚文云以羊一猪一投&KR0086;溪之潭水以与¶
　鱷魚食而告之曰云云¶
猛虎剥文章矧而民髪膚¶
<pb:KR4d0086_SBCK_006-36a>¶
孝經身躰髮膚¶
哀哉奉其身曽不如鳥烏¶
　注見前萹¶
破家縣令手南面天子除要能伐強梁然後活惸孤屬爲¶
民父母未教忍先誅¶
　孟子曰&KR0086;在其爲民父母也又曰其教之不改而後誅¶
　之乎¶
山川甚秀拔人物亦詩書十室有忠信此郷何独无¶
　見論語¶
　　　江西泊舟後作(太和小舫板上塵土中得此詩)莆¶
　　　田李才甫¶
江水&KR1121;冥沙石隂一舸行尽春巳&KR0055;浪花緑蔓曵錦帶短¶
<pb:KR4d0086_SBCK_006-36b>¶
芦刺水抽玉簮飢魚未沉波面筒小舫正横溪上風清輝¶
濯浄逺山碧白鳥飛入蒼煙叢¶
　　　追憶子泊舟西江事次韻¶
老大无機如漢隂¶
苐一卷次韻荅張沙河亦有此句巳詳注¶
白鳥不去相知&KR0055;¶
　文選江文通詩亹亹玄思清&KR0336;中去機巧物我俱忘懷¶
　可以狎鷗鳥李太白鳴皐&KR0084;云白鷗&KR0006;飛来与君&KR0006;相¶
　親¶
往事刻舟求墜剱¶
　吕氏春秋察令萹楚人有渉江者其剱自舟中墜於水¶
　遽契其舟曰是吾剱之所&KR0025;墜舟止&KR0025;其契者入水求¶
<pb:KR4d0086_SBCK_006-37a>¶
　之舟巳行矣而剱不可求¶
懐人揮淚著(直略反)亡簮¶
　韓詩外傳孔子出遊少源之野有婦人中澤而哭甚哀¶
　使弟子問焉婦人曰向者刈新亡吾蓍簮是以哀也弟¶
　子曰亡蓍簮有何悲焉婦人曰非傷亡簮也盖不忘故¶
　也¶
城南皷罷吹(去)畫筒城北㱕帆落晚風人煙犬吠西山麓¶
&KR0017;火狐鳴春竹叢¶
　杜詩隂房&KR0017;火青漢陳勝傳叢祠中夜篝火狐鳴¶
　　　以十扇送徐天隠¶
人貧鵝鴈聒鄰墻¶
　退之詩有时未朝飡得米日巳晏隔墻聞讙呼衆口極¶
<pb:KR4d0086_SBCK_006-37b>¶
　鵝鴈¶
公貧琢詩声繞梁¶
　列子湯問萹昔韓娥東之斉匱粮過雍門鬻&KR0084;假食既¶
　去而余音繞梁欐三日不絶¶
坐客有氊吾不爱¶
　杜詩坐客寒无氊¶
暑榻无扇公自凉黨錮諸生尊孺子¶
　后漢徐稺字孺子¶
建安七人先偉長¶
　建安七人孔融自有傳余皆附魏志王&KR1662;傳後徐幹字¶
偉長取同姓也詳見苐二卷新詩淩建安注又按文選¶
　典論曰今之文人魯囯孔融廣陵陳琳山陽王粲北海¶
<pb:KR4d0086_SBCK_006-38a>¶
徐幹陳留阮瑀汝南應瑒東平刘楨斯七子者於斈无¶
　所遺於辝无所假退之詩建安能者七卓犖変風操¶
遣奴送箑非爲好恐有佳客或升堂¶
　　　聞致政胡朝請多蔵書以詩借書目¶
万事不理問伯始¶
　万事不理問伯始天下中庸有胡公見後漢胡廣字伯¶
始傳¶
藉甚声名南郡胡¶
　名声藉甚見陸賈傳胡廣南郡華容人¶
逺孫白頭坐郎省¶
　蔡質漢官典聀云尚書郎省中以胡粉塗壁¶
乞身㱕来尤好書手抄万卷未閣茟¶
<pb:KR4d0086_SBCK_006-38b>¶
　唐刘知幾傳云閣茟相視含毫不断¶
心醉六經還荷鉏¶
列子見之而心醉見列子中&KR0003;云心&KR0002;醉六經目若营¶
　四海¶
願公借我藏書目時送一鴟開鏁魚¶
古語借書一癡還書一癡或謂癡當作瓻&KR0003;文云瓻音¶
絺注酒器按集韵瓻字注云古以借書借書餽酒一瓻¶
還書亦餽酒一瓻独蘇黄詩乃作鴟東坡云不持两鴟¶
酒肯借一車書山谷又有詩云莫惜借行千里他日還¶
君一鴟秦少游亦云知續春明退朝録借&KR0026;當奉一鴟¶
還盖用揚雄酒葴鴟夷滑稽腹大如壷尽日盛酒人復¶
借酤師古曰韋囊盛酒即今鴟夷&KR0364;也芝田緑云門鑰¶
<pb:KR4d0086_SBCK_006-39a>¶
　必以魚者取其不瞑目守夜之義¶
　　　次韵郭明叔長&KR0084;¶
君不見懸車刘屯田&KR0016;牛㵎壑弄潺湲八十唇紅眼&KR0039;&KR0238;¶
金鐘㪯酒不留殘¶
　謂刘渙凝之也詳見苐二卷注晋杜乂傳眼如&KR0039;&KR0238;&KR0067;¶
　信詩飲酒那得留殘¶
君不見征西徐尚書爲囯&KR0162;軀矢石間¶
　徐禧字德占洪州分寕人与山谷同郷死於永楽之禍¶
　巳見此卷過家上&KR0193;詩注贈吏部尚書謚忠愍文選曹¶
　子建詩云誰言&KR0162;軀昜殺身良独&KR2897;¶
龍章鳯姿委秋草¶
　晋嵆康傳人以爲龍章鳯姿天質自然唐李機傳龍章¶
<pb:KR4d0086_SBCK_006-39b>¶
　鳯姿士不見用麞頭䑕目子乃求官&KR0088;¶
天馬長辝十二閑¶
周礼校人曰天子十有二閑馬六種¶
何如髙陽&KR1073;生醉落魄長揖輟洗驚龍顔¶
&KR1073;食其傳陳留髙陽人落魄无衣食業爲里监門沛公¶
　略地陳留麾下&KR0016;士適食其里中子從容言食其食其¶
　入謁沛公方踞床令兩女子洗食其長揖不拜沛公輟¶
洗起衣謝之¶
丈夫當年傾意&KR0148;¶
　太白豪士&KR0084;意&KR0148;相傾山可移¶
安用蚓食而蝎跧¶
　孟子夫蚓上食槁壌¶
<pb:KR4d0086_SBCK_006-40a>¶
古人巳作泉下土風義可想尤班班¶
　後漢五行志童謡曰車班班入河間¶
郭侯忠信如古人薦書飛名上九関¶
　楚詞虎豹九関啄害下人¶
詩書自可老斵輪¶
　輪扁行年七十而老斵輪見莊子¶
智略足以解連環¶
　莊子言恵施之辯曰連環可解也¶
銅章屈宰山水縣¶
漢官儀縣令秩六百石銅章墨綬退之詩出宰山水縣¶
　讀書松桂林¶
友声相求不我頑¶
<pb:KR4d0086_SBCK_006-40b>¶
　詩求其友声¶
鵬翼垂天公直起¶
　莊子其名爲鵬翼&KR0002;垂天之雲¶
燕巢見社身思還文思舜禹開言路¶
　杜牧詩文思天子復河湟字本出堯典思息嗣反又如¶
　字¶
即看承詔著豸冠¶
　漢官仪御史四人持書皆法冠一名柱後一名獬豸冠¶
尚趍手板事直指¶
　手板見苐一卷注雋不疑傳&KR0064;勝之爲直指使者¶
少忍吏道之多艱¶
　漢薛宣傳吏道以法令爲师¶
<pb:KR4d0086_SBCK_006-41a>¶
黄花零落一尊酒别有天地非人寰¶
　太白詩問君何事栖碧山&KR0015;而不荅心自閑桃花㳅水¶
　窅然去别有天地非人間¶
山谷外集詩注卷六¶
<pb:KR4d0086_SBCK_006-41b>¶
<pb:KR4d0086_SBCK_006-41b>¶
