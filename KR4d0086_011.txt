# -*- mode: mandoku-view; -*-
#+TITLE: 山谷外集詩註
#+DATE: 2015-09-12 00:26:47.684489
#+PROPERTY: ID KR4d0086
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB08n0647-011山谷外集詩註-卷十一.
<pb:KR4d0086_SBCK_011-1a>¶
山谷外集詩註卷第十一¶
　　　徐孺子祠堂¶
喬木幽人三畒宅¶
　寰宇記洪州南昌縣徐孺子宅在州東北三里孺子羙¶
　梅福之德於福宅東立宅¶
　芻一束向誰論¶
　後漢徐穉傳郭林宗有母憂穉徃弔之置生芻一束於¶
　廬前而去¶
藤蘿得意干雲日¶
　後漢丁鴻傳干雲蔽日之木起於葱青¶
蕭皷何心進酒樽白屋可能無孺子¶
　文選樂府云周公下白屋吐哺不及餐¶
<pb:KR4d0086_SBCK_011-1b>¶
黄堂不是欠陳蕃¶
　本傳陳蕃爲大守不接賔客唯穉來特設一榻後漢郭¶
　丹傳以丹事編署黄堂以爲後法注黄堂大守㕔事¶
古人冷淡今人𥬇湖水年年到舊痕¶
　杜詩江流復舊痕¶
　　　送徐隱父宰餘干¶
　　　　餘干𨽻饒州¶
地方百里諸侯國飜手氷霜覆手炎¶
　漢陸賈謂尉佗曰越殺王降漢如反覆手耳老杜詩飜¶
　手作雲覆手雨¶
贅壻得牛庭少訟¶
　舊唐書張允濟傳大業中爲武陽令元武縣鄰接人有¶
<pb:KR4d0086_SBCK_011-2a>¶
　以牸牛依其婦家者八九年牛孳生十餘頭及將異居¶
　婦家不與累政不能决其人詣武陽質於允濟允濟令¶
　左右縳牛主以衫蒙其頭將至村中云捕盗牛賊召村¶
　中牛悉集問所從來妻家不知其故指其所訴牛曰此¶
　女婿家牛也非我所知允濟發&KR0170;曰此即女婿以牛歸¶
　之妻家叩頭伏罪¶
長官齋馬吏爭廉¶
　舊唐書馮元淑傳則天時歴浚儀始平二縣令未嘗以¶
　妻子之官所乗馬午後不蒭云令其作齋身及奴僕日¶
　一食而已¶
邑中丞&KR0122;隂桃李案上文書略米鹽¶
　米塩見上¶
<pb:KR4d0086_SBCK_011-2b>¶
治狀要湏聞豈弟此行端爲霽威嚴¶
　漢魏相傳爲霽威嚴¶
天上麒麟來下瑞¶
　南史徐陵傳陵年數&KR0010;釋寳誌摩其頂曰天上石麒麟¶
　也韓詩黄至行生祥下瑞無時期¶
江南橘柚間生賢玉臺書在猶騷雅¶
　玉臺新詠徐陵所編也¶
孺子亭荒只草煙¶
　見上¶
半丗功名&KR0004;墨綬¶
　後漢志千石六百石墨綬¶
同兄文字敵靑錢¶
<pb:KR4d0086_SBCK_011-3a>¶
　同兄疑舛誤唐張薦傳祖鷟字文成貟半千稱鷟文詞¶
　猶靑銅錢萬選萬中時号靑錢學士¶
割雞不合庖丁手¶
　割雞焉用牛刀也¶
家傳風流更著鞭¶
　著鞭見上家傳言其家丗也詩中皆用徐姓事¶
　　　答德甫弟¶
鳥啼花發獨愁思¶
　楊太真傳明皇云鳥啼花落水緑山青¶
憐子三章怨慕詩¶
　孟子曰怨慕也¶
鴻鴈𩀱飛彈射下脊令同病急難時¶
<pb:KR4d0086_SBCK_011-3b>¶
　詩常棣鹡鴒在原兄弟急難¶
功名所在猶爭死意&KR0148;相湏尚不移¶
　文選輕死重&KR0148;結黨連群意氣相湏當是相傾大白扶¶
　風豪上歌意氣相傾山可移¶
何况極天無以報¶
　詩欲報之德昊天罔極¶
林囬投璧&KR0018;嬰兒¶
　見上元注云時以父事兄弟俱在縲紲¶
　　　何造誠作浩然堂陳義甚髙然頗喜度丗飛曻之¶
　　　&KR0003;築屋飯方士願乗六氣遊天地間故作浩然詞¶
　　　二章贈之¶
公欲輕身上紫霞¶
<pb:KR4d0086_SBCK_011-4a>¶
　黄庭經上清紫霞虚皇尊¶
瓊糜玉饌厭豪奢¶
　瓊糜見上呉都賦珠服玉饌¶
百年丗路同朝菌¶
　莊子朝菌不知晦朔¶
九鑰天関守夜义¶
　夜义守門見上¶
霜檜左紉空白鹿¶
　寰宇記譙縣太淸宫有檜樹鹿跡存焉范文正公太淸¶
　宫九詠序左紉檜其一也石蔓卿詩引太清記云老子¶
　手植此檜根株枝幹皆左紉¶
金鑪同契漫丹砂¶
<pb:KR4d0086_SBCK_011-4b>¶
　魏伯陽撰參同契其書論丹砂秘訣¶
要令心地閑如水萬物浮沉共我家¶
　心地見上¶
萬物浮沉共我家淸明心水徧河沙¶
　傳灯録張拙頌云光明寂照徧河沙凡聖含靈共我家¶
無鈎狂象聽人語¶
　佛遺教經汝等當好制心心之可畏甚於毒虵𢙣獸怨¶
　賊太火越逸未足喻也譬如狂象無鈎猨猴得樹騰躍¶
　踔躑難可禁制當急挫之無令放逸縱此心者䘮人善¶
　事¶
露地白牛㸔月斜¶
　見第二卷注¶
<pb:KR4d0086_SBCK_011-5a>¶
小雨呼兒蓻桃李踈簾幃客轉琵琶塵(塵)三昧開門户不¶
用丹田飬素霞¶
　華嚴經有刹刹塵塵第十㑹祖庭事苑三昧者三之曰¶
　正昧之曰定亦云正受謂正定不亂能受諸法黄庭經¶
　廻紫抱黄入丹田詩意勸以釋氏三昧勿學道家修飬¶
　之法¶
　　　題前定録贈李伯牗¶
五賊追奔十二宮¶
　維摩經云樂離五欲樂觀五隂如怨賊五隂即　心經¶
　五藴皆空也色受想行識是爲五隂東坡詩君知五藴¶
　都是賊十二宮即十二辰也¶
白頭寒士黒頭公¶
<pb:KR4d0086_SBCK_011-5b>¶
　𣈆王珣與謝玄俱爲&KR0074;温所重温曰王&KR0122;當作黒頭公¶
明朝一飯先書籍¶
　前定録韓𣈆公滉在中書嘗召一吏不時至將撻之吏¶
　曰某不幸兼属隂司主三品以上食料公曰&KR0002;然吾明¶
　日當何食吏請䟽於帋明旦旣對適太官進餻麋上以¶
　半賜公食之羙又賜焉退而腹脹進橘皮湯夜㗖漿水¶
　粥及旦視其書皆如其說因問以人間所食皆有籍&KR0088;¶
　對曰然三品以上日支五品旬支六品至九品季支庶¶
　人&KR0010;支¶
安用研桑作老翁¶
　班固賔戯研桑心計許見第四卷注¶
萬般盡&KR0013;&KR0294;神戯看取人間傀儡棚¶
<pb:KR4d0086_SBCK_011-6a>¶
樂府雜録傀儡起漢平城之圍陳平訪知閼氏妬忌造¶
木偶運機関舞墠間閼氏望見謂是生人慮下城冐頓¶
　必納之遂退軍後飜爲戯舊唐書樂志云又有窟儡子¶
等戯¶
煩惱自無安脚處從他鼓笛弄浮生¶
傳灯録梁寳誌丁讃云衆生身同大虚煩惱何處安脚¶
　　　駐輿遣人㝷訪後山陳德方家¶
江雨濛濛作小寒雪飄五老髮毛斑¶
　五老峯見上¶
城中咫尺雲横棧獨立前山望後山¶
　　　池口風雨留三日¶
孤城三日風吹雨小市人家只菜&KR0188;水逺山長𩀱屬玉¶
<pb:KR4d0086_SBCK_011-6b>¶
　上林賦鴻鷫鵠鴇鴐鵝屬玉注云屬玉似鴨而大長頸¶
　赤目¶
身閑心苦一舂鋤¶
　爾雅鷺舂鋤¶
翁從旁&KR0213;來収網¶
　漢髙紀髙祖適從旁舎來¶
我適臨淵不羡魚¶
　薫仲舒策臨渊羡魚不如退而結網¶
俛仰之間巳陳迹¶
　王逸少蘭亭禊飲序向之所斦俛仰之間以爲陳迹¶
莫䆫歸了讀殘書¶
　首句盖用杜詩小市常爭米孤城早閉門¶
<pb:KR4d0086_SBCK_011-7a>¶
　　　楊州戯題¶
　　　　巳見前集¶
　　　思親汝州作¶
　　　　此詩與第一卷還家呈伯氏同意巳注其&KR0010;月¶
&KR0010;晚寒侵遊子衣¶
　遊子身上衣見上¶
抅留幕府报官移¶
　呈伯氏詩云強移手板汝陽城更責愆期&KR0013;訶詬此事¶
　獨見於此兩詩¶
五更歸夣三百里一日思親十二時¶
　復齋謾録云唐朱晝詩曰一别一千日一日十二憶苦¶
　心無閑時今日見玉色乃知山谷五更歸夣三百里一日¶
<pb:KR4d0086_SBCK_011-7b>¶
　思親十二時之句&KR0145;此¶
車上&KR0269;茵元不逐¶
　漢丙吉傳吉為丞相馭吏嗜酒數歩蕩嘗從吉出醉&KR0269;¶
　丞相車上西曺主吏白欲斥之吉曰以醉飽(失/之)去士使¶
　此人將復何所容西曺第忍之此不過汙丞相車茵耳¶
　遂不去也時冨韓公以前宰相判汝州詩意謂丞相&KR0004;¶
　不以此爲罪而或讒之三人成虎耳¶
市中有虎竟成疑¶
　見第一卷注¶
秋毫得失関何事揔爲平安書到遟¶
　　　次韵戯荅彦和¶
　　　　元注云彦和年四十弃官杜門不出¶
<pb:KR4d0086_SBCK_011-8a>¶
本不因循老鏡春江湖歸去作閑人天於万物定貧我¶
莊子大宗師篇子桑曰吾思夫使我至此極者而弗得¶
　也父母豈欲吾貧哉天無私覆地無私載天地豈貧我¶
　哉¶
智効一官全爲親¶
莊子逍遥篇云知効一官行比一郷後漢毛義家貧以¶
　孝行稱張奉慕其名徃候之坐定而府檄適至以義守¶
　令義奉檄喜動顔色奉心賎之辭去及義母死去官行¶
　服數辟公府公車徴不至奉乃歎曰賢者固不可測徃¶
　日之喜乃爲親屈也¶
布袋形骸増碨磊¶
傳灯録明州奉化縣布袋和尚形裁腲脮蹙額皤腹腲¶
<pb:KR4d0086_SBCK_011-8b>¶
烏罪反脮奴罪反¶
錦嚢詩句愧淸新¶
　李賀小傳毎旦日出常&KR0025;小奚奴&KR0016;距虚背古錦囊遇¶
　有所得投囊中暮歸足成詩¶
杜門絶俗无行跡相憶猶當遣化身¶
　維摩詰經云維摩詰不起于座居衆㑹前化作菩薩时¶
　化菩薩昇于上方到衆香界礼彼佛足願得丗尊所食¶
　之余施作佛事彼諸大士見化菩薩歎未曾有即以問¶
　佛佛告之曰下方有丗界名娑婆佛号釋迦牟尼有菩¶
　薩名維摩詰爲諸菩薩説法故遣化來釋氏有法身化¶
　身报身¶
　　　衝雪𪧐新寨忽忽不楽¶
<pb:KR4d0086_SBCK_011-9a>¶
縣北縣&KR0047;何日了又來新寨觧征鞍山衘斗柄三星沒雪¶
共月明千里寒小吏有時須束帶¶
　用渊明應束帶見督郵事巳見上注¶
故人頗問不休官¶
　唐僧靈徹詩相逢盡道休官去林下何曾見一人見集¶
　古録¶
江&KR0047;長盡稍雲竹歸及春風斬釣竽¶
　刪去詩中有新寨餞南歸客詩乃葉縣尉时作¶
　　郭明甫作西齋于潁尾請于賦詩¶
食貧自以官爲業¶
　詩三&KR0010;食貧¶
聞説西齋意凛然万卷藏書冝子弟十年種木長風煙¶
<pb:KR4d0086_SBCK_011-9b>¶
　史記貨殖傳十&KR0010;樹之以木¶
未嘗終日不思潁¶
　歐陽公有思頴&KR0009;常処士詩¶
想見先生多好賢安得雍容一樽酒¶
　杜詩何时一樽酒重与細論文¶
女郎臺下水如天¶
　寰宇記頴州治汝隂縣女郎䑓在縣西北一里古老云¶
　昔胡之女嫁魯昭侯爲夫人築䑓以賔之故俗謂之女¶
　郎䑓¶
東京望重兩并州¶
　郭丹郭伋皆為并州牧後漢書有傳¶
遂有汾陽整綴旒¶
<pb:KR4d0086_SBCK_011-10a>¶
　唐郭子儀封汾陽郡王賛曰唐祚若贅斿而能輔太子¶
　𠕅造王室¶
翁伯入関傾意氣¶
　唐郭觧傳解姊曰以翁伯时人殺吾子賊不得師古曰¶
　翁伯解字也傳又云觧入関関中賢豪聞声爭交驩¶
林宗異丗想風流¶
　郭泰字林宗事見後漢書¶
君家旧事皆靑史今日髙才未白頭莫𠋣西齋好風月長¶
隨三逕古人遊¶
　&KR0134;之仕也三逕見上汝頴鄰州此亦葉縣尉时作¶
　　　睡起¶
彷拂江南一夢中虚堂尽日轉温風¶
<pb:KR4d0086_SBCK_011-10b>¶
　月令孟夏之月温風始至¶
春風稍斍裌衣重¶
　潘岳秋㒷賦藉莞蒻御祫衣注祫衣无絮也杜詩地一¶
　&KR0004;衣裌¶
昼永不知樽酒空¶
　孔融云樽中酒不空¶
　　　戯詠江南十風¶
十月江南未得霜髙林殘水下寒塘飯香獵户分熊白酒¶
熟漁家擘蟹黄橘摘金苞隨驛使¶
　文選笙賦披黄苞以授柑荆州記陸凱与范曄詩折花¶
　逢驛使¶
禾㫪玉粒送官倉¶
<pb:KR4d0086_SBCK_011-11a>¶
洪範惟辟玉食杜牧之阿房宫賦釘頭磷磷多於在&KR0067;¶
　之粟粒¶
踏歌夜結田神社¶
踏歌近代曲也張&KR0003;劉禹錫皆有踏歌行續仙傳藍采¶
和常醉踏歌云踏踏歌藍采和退之詩麥苗含穟桑生¶
椹且向田頭樂社神¶
遊女多隨陌上郎¶
　劉夢得詩盪舟遊女滿中央採菱不顧馬上郎¶
　　　和荅孫不愚見贈¶
詩比淮&KR0047;似小山¶
　文選有劉安招隱士一首注云淮南小山之所作也稱¶
　大山小山猶詩有大雅小雅¶
<pb:KR4d0086_SBCK_011-11b>¶
酒名麴米岀雲安¶
　杜詩聞道雲安麹米春纔傾一盞便醺人¶
且憑詩酒勤春事莫愛児郎作好官¶
　劉知幾史通云師人有兒&KR0048;之稱¶
簿領侵㝷¶
　漢郊祀志侵㝷於㤗山矣¶
台相筆¶
　台相當謂冨韓公¶
風埃蓬勃使星鞍¶
　文選呉都賦歊霧漨浡漨音蓬浡音勃潘安仁笙賦鬱¶
　蓬勃以氣岀此謂困於將迎使星見後漢李郃傳¶
小臣才力堪爲&KR0122;敢學前人便掛冠¶
<pb:KR4d0086_SBCK_011-12a>¶
　此數語必有爲¶
　　　次韻裴仲謀同年¶
交蓋春風汝水邊客牀相對卧僧氊舞陽去葉纔百里¶
　裴官于潁昌之舞陽山谷尉汝州葉縣¶
賤子與公皆少年¶
　山谷時年二十四¶
白髮齊生如有種青山好去坐無錢¶
　唐符戴乞買山錢於于頔見雲溪友議¶
煙沙篁竹江南岸輸與鸕鶿取自眠¶
　　　次韻&KR0009;滑州舅氏¶
舫齋聞有小溪山便是壷公謫處天¶
　後漢費長房傳長房爲市&KR0122;市有老翁賣藥縣一壷市¶
<pb:KR4d0086_SBCK_011-12b>¶
　罷跳入壷中市人莫見唯長房見之因徃𠕅拜翁與俱¶
　入壷中唯見玉堂嚴麗旨酒甘肴&KR0313;衍其中翁後曰我¶
　神仙之人以過見責事畢當去子能相隨乎¶
想聽𤨏䆫&KR0055;夜雨¶
　景福殿賦靑𤨏銀鋪注云靑𤨏䆫也以青畫爲𤨏文¶
似看葉水上江船瞻想白馬津亭路¶
　退之讀東方朔雜事詩瞻相北斗柄兩手自相挼滑州¶
　治白馬縣有&KR0058;陽津亦曰白馬津酈食其云守白馬之¶
　津是也¶
寂寞雙鳬古縣前¶
　明帝時王喬爲葉令毎月望乘𩀱入朝今有墓在汝州¶
葉縣汝滑皆頴京西北路¶
<pb:KR4d0086_SBCK_011-13a>¶
舅氏知甥最踈&KR0180;¶
　杜詩舊諳踈&KR0180;叔湏汝故相携¶
折腰塵土解哀憐¶
　時方作尉故用淵明五斗米折腰事¶
　　　病起次韻和稚川進叔倡(酬/之)什¶
池塘夜雨聽明蛙老境侵尋(見上)毎憶家白髮生來驚客¶
鬢黄𥹭炊熟又春華¶
　黄粱見第一卷下注¶
百年不&KR0018;膠投&KR0238;¶
　後漢陳重雷義同郡爲友郷里爲之語曰膠&KR0238;自謂堅¶
　不如雷與陳¶
萬事相依葛與𤓰(見上)勝日(見䘙玠傳)主人如有酒猶堪¶
<pb:KR4d0086_SBCK_011-13b>¶
扶病見鸎花¶
　盧仝詩鸎花爛熳君不來¶
　　　稚川約晚過進叔次前韻贈稚川并呈進叔¶
人&KR0016;一馬鈍如蛙行向城東小隱家¶
　文選王康琚詩小隠隱陵藪大隱隱朝市¶
道上風埃迷皂白¶
　皂白見第一卷下¶
堂前氷竹湛清華¶
　文選謝叔源詩水木湛清華¶
我歸河曲定寒食公到江南應削𤓰¶
　禮記爲天子削𤓰者副之¶
樽酒光隂俱可惜端湏連夜發園花¶
<pb:KR4d0086_SBCK_011-14a>¶
　明朝遊後苑火急報春知花湏連夜𤼵莫待暁風(吹/武)后¶
　語也見唐人小&KR0003;　首句盖用𣈆祖傳幽兾之士鈍如¶
　椎¶
　　　和答登封王晦之登樓見&KR0009;¶
縣樓三十六峯寒¶
　見第四卷注¶
王粲登臨獨𠋣欄¶
　文選有王仲宣登樓賦¶
清坐一畨春雨歇相思千里夕陽殘詩來嗟我不同醉别¶
後喜君能自寛¶
　列子第一篇善乎能自寛者也杜詩老去悲秋喜自寛¶
舉目盡妨人作樂¶
<pb:KR4d0086_SBCK_011-14b>¶
　𣈆向秀傳欲注莊周書嵇康曰此書詎復湏注正是妨¶
　人作楽耳¶
幾時歸得釣鯢&KR0074;¶
　莊子應帝王篇鯢&KR0074;之審爲淵止水之審爲渊流水之¶
　審爲淵淵有九名此處三焉音義云鯢&KR0074;二魚名又云¶
　鯢鯨也&KR0074;盤也審處也¶
　　　伯氏到濟南&KR0009;詩頗言太守居有湖山之勝同韻¶
　　　和¶
西來黄犬傳佳句知是陸機思陸雲¶
　陸機傳機寓京師乆無家問有犬名黄耳乃爲書繫其¶
　頸犬&KR0047;走至其家得報還洛¶
歴下樓臺追把酒¶
<pb:KR4d0086_SBCK_011-15a>¶
済南府治歴城韓信襲破齊歴下軍即此¶
舅家賔客厭論文¶
　老杜贈太白云重與細論文¶
山椒欲雨好雲氣湖靣逆風生水紋¶
　謝叔源詩悲猿響山椒¶
想得爭棊飛鳥上行人不見只聽聞¶
　　　同丗弼韻作&KR0009;伯氏在濟&KR0047;兼呈六舅祠部¶
山光掃黛水挼藍¶
　樂天樂府憶江&KR0047;云春來江水緑如藍¶
聞&KR0003;樽前愜𥬇談伯氏淸修如舅氏濟&KR0047;蕭灑似江南屡¶
陪風月乾吟筆¶
　北史隋文令李德林作詔復鄭譯爵髙熲戯謂譯曰¶
<pb:KR4d0086_SBCK_011-15b>¶
　筆乾¶
不解笙篁醉舞衫只恐使君乘傳去拾遺今日是前衘¶
　漢髙紀云乘傳&KR0855;洛陽樂天詩十年不改舊官衘唐陳¶
　子昻杜甫皆左拾遺豈比之二子&KR0088;¶
　　　丗弼恵詩求舜泉&KR0186;欲以長安酥共泛一盃次韻¶
　　　戲答¶
　　　　舜泉河北酒名當是北京教授時作¶
寒韲薄飯留佳客¶
　杜詩一飯未曾留俗客¶
蠧簡殘編作近鄰¶
　簡編見上¶
避地梁鴻真好學¶
<pb:KR4d0086_SBCK_011-16a>¶
後漢逸民梁鴻作五噫之歌粛宗聞而非之乃易其名¶
居斉魯之間¶
著書楊子未全貧¶
楊子謂楊雄杜詩園収芋栗未全貧¶
玉酥錬得三危露(見上)石火燒成一片春¶
樂天詩石火光中&KR0009;此身¶
沙鼎探湯供夘飲¶
探湯見論語樂天詩午茶能破睡夘酒善消&KR0104;¶
不&KR0104;問字絶無人¶
見楊雄傳¶
　　伯父祖善耆老好學於所居紫陽溪後小馬鞍山¶
　　爲放隠齋逺&KR0009;詩句意欲庭堅和之幸師友同賦¶
<pb:KR4d0086_SBCK_011-16b>¶
　　率尓上呈¶
樵入千岩靜松&KR0877;萬&KR0284;寒兒童給行李藜篠對衣冠¶
莊子徐無&KR0017;篇逃空者藜藋拄乎　之徑藋徒弔反¶
藋蓧同音¶
小檻聊防虎時來即觧鞍阿翁吹笛罷懷昔淚相㸔¶
　　倉後酒正㕔昔唐林夫謫官所作十一月己夘余¶
　　　納秋租隔墻芙蓉盛開¶
攀檻朱雲頭未白¶
朱雲請上方斬馬剱斬張禹上大怒御史將雲下獄雲¶
攀殿㩜折見本傳¶
不知流落向何州空餘前日學書地小閣紅蕖取意秋¶
　元注云林夫喜作𨽻字¶
<pb:KR4d0086_SBCK_011-17a>¶
　　　自咸平至太康鞍馬間得十小詩&KR0009;懷晏叔原并¶
　　　問王稚川行李鵝兒黄似酒對酒変新鵝此他日¶
　　　醉時與叔原所詠因以爲韻¶
　　　　咸平大康二邑皆𨽻開封府¶
詩入雞林市¶
唐白居易傳最工詩時人爭傳雞林行賈售其囯相率¶
篇易一金¶
書邀道士鵝¶
羲之傳山隂道士好飬鵝羲之固求市之道士云爲冩¶
道德經當舉鵝相贈羲之欣然冩畢籠鵝而歸¶
雲間晏公子風月興如何¶
　晋陸雲傳雲間陸士龍荀隠曰日下筍鳴鶴¶
<pb:KR4d0086_SBCK_011-17b>¶
春風馬上夢樽酒故人持猶作狂時語鄰家乞侍兒¶
　元注云稚川醉時在傍知狀侍兒婢也見𡊮盎傳¶
憶同嵇阮軰醉卧酒家牀今日壚边客&KR0004;無人姓黄¶
　王戎傳甞經黄公酒壚下顧謂後車客曰吾昔與嵇叔¶
　夜阮嗣宗酣暢於此今日視之雖近邈&KR0002;山河阮藉傳¶
　婦有羙色當壚沽酒籍嘗&KR0059;婦飲醉便卧其側¶
對酒誠獨難論詩良不易人生如草木臭味要相似¶
並見上¶
春色挾曙來惱人似官酒酬春無好語懷我文章友¶
紅梅定自開有酒無人對歸時應好在常恐風雨晦¶
定自好在並見上¶
東&KR0047;萬里江緑凈一盃酒王孫江&KR0047;去更得消息否¶
<pb:KR4d0086_SBCK_011-18a>¶
　退之詩水容與天色此処皆緑淨又云瞰臨𣺌空闊緑¶
　浄不可唾¶
獻𥬇果不情¶
　莊子大宗師篇造&KR0244;不及𥬇獻𥬇不及排唐魚朝恩傳¶
　釋菜執易&KR0155;坐言鼎有覆餗象以侵&KR0800;相王縉怒元載¶
　怡然朝恩曰怒者常情𥬇者不可惻也¶
貌親&KR0004;不愛¶
　礼記情踈而貌親在小人則穿窬之盗也與¶
誰言百年交投分一傾蓋¶
　投分傾蓋並上注¶
四十垂垂老¶
　山谷生於慶暦五年乙酉至元豐七年甲子盖四十矣¶
<pb:KR4d0086_SBCK_011-18b>¶
　時自太和移監德平鎮集中有代其母𥙊陳氏女云我¶
　徂江&KR0047;三年揺摇元豐甲子汝兄還朝可見是&KR0010;過汴¶
　京故在咸平太康之間作此詩¶
文章豈更新鼻端如可斵猶擬為揮斤¶
　莊子徐無&KR0294;篇郢人堊漫其鼻端&KR0002;蠅翼使匠石斵之¶
　匠石揮斤成風聽而斵之盡堊而鼻不傷郢人立不失¶
　容¶
土氣昏風日人&KR0349;極鴈鵝¶
　衆口極鵝鴈見上¶
㝷河著(斫)繩墨詩思略無多¶
　　　次韻蓋郎中率郭郎中休官二首¶
仕路風波𩀱白髮閑曹𥬇傲兩詩流故人相見自青眼¶
<pb:KR4d0086_SBCK_011-19a>¶
見阮籍傳¶
新貴即今多黑頭¶
　黒頭見此卷注杜詩舊交新貴音書絶熈豐多擢用新¶
　進少年¶
桃葉栁花明暁市荻牙蒲笋上春洲定知聞徤休官去¶
　楽天詩放慵長飽睡聞徤且聞行文云林園亦要聞閑¶
　置筯力應湏及徤囬¶
酒户家園得自由¶
　元注云郭文時御道中(野/服)過親黨飲頗爲分䑓御史¶
　所訶故有此句杜詩送客逢花可自由退之詩我云以¶
　病歸此巳頗自由唐人以酒量為酒户楽天詩户大嫌¶
　甜酒¶
<pb:KR4d0086_SBCK_011-19b>¶
丗態巳更千変盡心源不受一塵侵¶
　一作險阻艱難親得力是非&KR0104;患飽經心四十二章經¶
　断欲去爱識自心源逹佛深理¶
青春白日無公亊紫鷰黄鸝俱好音¶
　杜詩隔葉黄鸝空好音¶
付與兒孫知伏臘聽教魚烏逐飛沉黄公壚下曽知味¶
前篇巳注¶
定是逃禅入少林¶
杜詩醉中徃徃爱逃禅傳燈録菩提逹磨届于洛陽寓¶
　止嵩山少林寺面壁而坐¶
　　　和張沙河招飲¶
張侯耕稼不逢年¶
<pb:KR4d0086_SBCK_011-20a>¶
　史記侫幸傳諺曰力田不如逢年善仕不如遇合¶
過午未炊児女煎¶
　退之詩(有/時)未朝飱得米日巳晏隔墻聞誰呼衆口極¶
鵝鴈¶
腹裏雖&KR0313;五車讀¶
　杜詩男児湏讀五車書¶
囊中能有幾錢穿¶
　後漢趙壹傳爲詩曰文籍雖滿腹不如一囊錢杜詩囊¶
　空恐羞&KR2531;留得一錢㸔¶
况聞緼素尚黄葛可怕雪花鋪白氊¶
　大白北風行云燕山雪花大如席老杜詩糝徑揚花鋪¶
　白氊¶
<pb:KR4d0086_SBCK_011-20b>¶
誰料丹徒布衣得¶
　丹徒布衣見上¶
今朝忽有酒如川¶
　左昭十二穆子曰有酒如淮齊侯曰有酒如澠¶
　　　閠月訪同年李夷伯子真於河上子真以詩謝次¶
　　　其韻¶
十年不見猶如此¶
自治平丁未同唱第至熈寕乙夘十年矣山谷時在北¶
京故&KR0091;河上¶
未斍斯人歎滯留¶
司馬談六家指要云大史公留滯周&KR0047;¶
白璧明珠多按剱¶
<pb:KR4d0086_SBCK_011-21a>¶
　見墨竹賦注¶
濁涇清渭要同流¶
　杜詩濁涇清渭何當分¶
日晴花色自&KR0055;淺風軟烏聲相應酬¶
　唐杜荀鶴詩風暖烏聲碎¶
談𥬇一樽非俗物對公無地可言愁¶
　𣈆王戎與阮籍為竹林之遊戎嘗後至籍曰俗物復來¶
　敗人意¶
　　　乞猫¶
秋來䑕軰欺猫死¶
　退之詩立召賊曹與五伯盡取䑕軰尸諸市¶
窺甕翻盤攪夜眠聞道貍奴將数子¶
<pb:KR4d0086_SBCK_011-21b>¶
　傳燈録第十卷僧曰狸奴白牯為什麽却有知&KR0047;史何¶
　承天云鳯凰將九子此摘其字¶
買魚穿柳娉衘蟬¶
　衘蟬用俗語也後山詩話云乞猫詩雖滑稽而可喜千¶
　&KR0010;之下讀者如新¶
　　　書扇¶
魯公筆法屋漏雨未减右軍錐畫沙可惜團團新月面(故/教)¶
零亂黒雲遮¶
　法書苑云顔魯公與懐素斈草書於鄔兵曹或問曰¶
　張長史見公孫大娘舞劒得&KR0672;昻囬翔之狀兵曹有之¶
　乎懷素以古&KR0107;脚為對魯公曰何如屋漏痕懐素曰¶
　老賊得之矣如印印泥錐畫沙見墨竹賦注¶
<pb:KR4d0086_SBCK_011-22a>¶
　　　次韻郭右曹¶
閱丗行將老斵輪¶
　潘安仁歎逝賦川閱水以成川水滔滔而日度丗閱人¶
　而爲丗人冉冉而行暮莊子行年七十而老斵輪詳見第¶
　一卷下注¶
那能不朽見仍雲¶
　見墨竹賦注¶
&KR0010;中日月又除盡聖處工夫無半分¶
　退之感春詩惜哉此子巧言語不到聖處寜非癡¶
秋水寒沙魚得計(見上)¶
&KR0047;山濃霧豹成文(見上)¶
古心自有著鞭地¶
<pb:KR4d0086_SBCK_011-22b>¶
　退之詩孟生江海士古貌又古心着鞭見祖逖傳¶
尺璧分隂未當勤¶
　文子曰聖人不貴尺璧而重寸隂淮南子曰禹之趍時¶
掛冠不顧故曰不貴尺璧而重寸隂¶
　　　次韻元日¶
㑹朝四海登圖籍¶
東都賦春王三朝㑹同漢京是日也天子受四海之圖¶
籍¶
絳闕清都想盛容¶
　列子周穆王篇王實以淸都紫微帝之所居¶
春色巳知囬寸草¶
　孟郊詩誰言寸草心報得三春輝¶
<pb:KR4d0086_SBCK_011-23a>¶
霜威從此霽寒松¶
　霽威見上¶
飲如嚼蠟&KR0004;忘味¶
　楞嚴經云於横陳時味如嚼蠟¶
事與浮雲去絶蹤¶
　選詩雨絶無還雲又云風流雲散一别如雨李善曰鸚¶
　鵡賦云何今以雨絶陳琳檄吴將校曰雨絶于天諸人¶
　同有此言未詳其始¶
四十九年蘧伯玉聖人門户見重重¶
　莊子則陽篇蘧伯玉行年六十而六十化未嘗不始於¶
　是之而卒詘之以爲非也未知今之所謂是之非五十¶
　九非也¶
<pb:KR4d0086_SBCK_011-23b>¶
　　　和荅李子真讀陶&KR0067;詩¶
楽易陶彭澤¶
　陶潜淵明爲彭澤令¶
憂思&KR0067;義城¶
　&KR0067;信子山封義城公¶
風流掃地盡¶
　唐祝欽明授太子經帝與群臣宴欽明自言能八風舞¶
　帝大𥬇盧藏用歎曰是舉五經掃地矣杜詩豪傑誰人¶
　在文章掃地無太白詩春光掃地盡碧葉成黄&KR0378;本出¶
　漢魏豹等賛上古遺烈掃地盡矣¶
詩句識餘情徃者不可作¶
　檀弓云趙文子曰死者如可作也吾誰與歸¶
<pb:KR4d0086_SBCK_011-24a>¶
前賢畏後生¶
　杜詩&KR0067;信文章老更成凌雲健筆意縱横今人嗤㸃流¶
　傳賦不斍前賢畏後生¶
君言得意處此意少人明¶
　　　次韻答栁通叟求田問舎之詩¶
少曰心期轉謬悠¶
　心期見上莊子末篇以謬悠之&KR0003;荒唐之言¶
蛾眉見妬且障羞¶
　離騷經衆女嫉余之娥眉兮謡諑謂余以善滛&KR0047;史劉¶
　穆之曽孫祥齊建元中為正貟郎司徒禇彦回入朝以¶
　腰扇障日祥從側曰作如此㪯止羞見人靣扇障何益¶
　玉臺新詠云㪯扇且障羞¶
<pb:KR4d0086_SBCK_011-24b>¶
但令有婦如康子¶
　列女傳魯黔婁先生之妻先生死曽子徃弔之曰何以¶
　為謚其妻曰以康為謚曽子曰先生食不充口衣不盖¶
　躰何楽於此而謚為康乎妻曰昔君嘗欲以為囯相辝¶
　而不為是有餘貴也君嘗賜之粟三十鍾辝而不受是¶
　有餘冨也甘天下之淡味安天下之卑位求仁而得仁¶
　求義而得義其謚為康不亦冝乎曽子曰唯¶
安用生兒似仲謀¶
　吴志孫&KR0096;字仲謀曹公歎曰生子當如孫仲謀劉景&KR0155;¶
　兒子&KR0002;㹠大耳¶
横笛牛羊歸晩徑¶
　杜詩牛羊歸徑險鳥雀聚枝深¶
<pb:KR4d0086_SBCK_011-25a>¶
卷簾𤓰芋熟西疇¶
蜀都賦云𤓰疇芋區歸去來詞云將有事於西疇¶
功名可致猶囬首何况功名不可求¶
　　　催公靜碾茶¶
雪裏過門多𢙣客¶
　元注不飲者爲𢙣客出元次山集中有絶句云有時逢¶
　𢙣客注非酒徒即爲𢙣客¶
春隂只惱有情人睡魔正仰茶料理¶
徽之傳卿在府日乆比當相料理¶
急遣溪童碾玉塵¶
幽恠録(橘/中)四老人云君輸我玉塵九斛楽天詩新茶碾¶
　玉塵¶
<pb:KR4d0086_SBCK_011-25b>¶
　　　同前韻戯公静¶
偶逢携酒便與飲竟别我爲何䓁人¶
　退之歸彭城詩遇酒即酩酊君知我爲誰¶
兎月龍團不當惜長卿消渴肺生塵¶
　司馬相如傳常有消渴病盧仝詩渴心歸去生塵埃¶
　　　和謝公定河朔謾成八首¶
急雨長風溢两河欣然河伯順風歌行觀東海方寸少不¶
以黄流更自多¶
　注見弟一卷下¶
直渠殺势煩才吏¶
　分殺水力穿直渠皆見漢溝洫志¶
機器爬沙聚水兵¶
<pb:KR4d0086_SBCK_011-26a>¶
機器謂鐡龍𤓰濬川杷也見第一卷下同尭民遊靈源¶
廟詩注爬沙字見退之月蝕詩爬沙脚手鈍誰使汝解¶
縁青&KR0115;¶
河面常從天上落金堤千里護都城¶
溝洫志云史酸&KR0037;護金堤¶
直令&KR0047;粤還歸帝¶
漢&KR0047;越王趙佗傳妄&KR0060;帝聊以自娯改号不敢為帝矣¶
誰謂匈奴不敢王願見推財多卜式未湏筭賦似桑羊¶
卜式傳時洪方亊匈奴式上書願輸家財半助边上以¶
　語丞相洪洪曰此非人情不&KR0100;之臣乃罷式歳餘㑹渾¶
　&KR0088;等降縣官費衆倉府空式復持錢三十万与河&KR0047;太¶
　守食貨志以東郭咸陽孔僅領塩鐡而桑弘羊貴幸弘¶
<pb:KR4d0086_SBCK_011-26b>¶
　羊賈人之子以心計三人言利亊析秋毫矣¶
萊公廟畧傳𦒿傳韓令風流在井疆安用鳴鼛増漢壘不¶
妨羅拜不諸羗¶
此皆河朔亊宼萊公力請真宗幸澶州克敵𦒿旧談之¶
未巳韓忠献公相州安陽人熈寕八年殁於相州此盖¶
　八年以後作時教授北京也井疆言其井邑疆畔所在¶
書殊厥井疆¶
漢時水占十万頃官寺民居皆濁河¶
溝洫志成帝時河決於舘陶及東郡凢&KR0517;四郡三十二¶
縣水居也十五万餘頃深者三丈壞敗官庭民居四万¶
所又按孝元帝紀敗壞官寺民室注凢府庭所在皆謂¶
　之寺¶
<pb:KR4d0086_SBCK_011-27a>¶
豈必九渠亡故道直縁穿鑿用功多¶
溝洫志是&KR0010;河水湓溢敗官庭民舎四万許啇以為可¶
决平原金隄開通大河至海五百餘里又乾三郡水地¶
　得羙田且二十餘(万/頃)許啇又云古&KR0003;九河之名自鬲以¶
北至徒駭相去二百餘今河雖数徙不離此域¶
膚庭数遣林牙使羗種來窺鴈塞耕壯士看天思上策月¶
邊鳴笛為誰横¶
　林牙契丹翰林斈士也見实録江鄰幾雜志云兾州城¶
&KR0047;有張耳墓在送客亭北戎使林牙者由翰林斈士出¶
　使問知州王仲平不知張耳何代人大使&KR0088;律防謝曰¶
契丹家翰林斈士名目而巳¶
蛛蒙黄𦘕屏&KR0004;暗塵澁金門鎻不開六十餘年望琱輦赭¶
<pb:KR4d0086_SBCK_011-27b>¶
&KR0129;曽是映宫槐¶
　此言澶渊行宫也自景德元年歳甲辰与北虜通好息¶
兵至熈寕元年戊申盖六十五年¶
百里棄疆王自直¶
熈寕七年九月契丹遣使來言代北對境有侵地帝以¶
手詔問故老韓冨文等皆言不可与王荆公𠕅入相曰¶
將欲取之必固予之以筆畫地圖至八年九月分畫地¶
界弃地五百餘里此詩盖婉其詞也¶
万金&KR0162;費物皆春¶
當謂歳幣¶
湏令牧馬甘踰幕更遣彎弓不射人¶
　漢匈奴傳云匈奴益北絶幕又云匈奴逺遁&KR0047;无王庭¶
<pb:KR4d0086_SBCK_011-28a>¶
詩意謂令北虜絶幕北去不復近塞而引弓之民不相¶
　射也杜詩云射人莫射馬此反其意¶
　　　武陵¶
武陵樵客出桃源自許重遊不作難¶
　白詩廻山轉海不作難傾情倒意无所惜¶
却覔洞門煙鎻断歸舟風月夜深寒¶
　詳見渊明集中桃花源記上巳注其略¶
　　　過平輿懐李子先時枉并州¶
　　　　平輿𨽻蔡州嘉祐四年升并州為太原府¶
前日幽人佐吏曹我行堤草認青&KR0129;¶
&KR0067;信哀江&KR0047;賦云青&KR0129;如草白馬如練杜詩汀草乱青¶
&KR0129;¶
<pb:KR4d0086_SBCK_011-28b>¶
心隨汝水春波動㒷与并門夜月髙丗上豈无千里馬人¶
中難得九方臯¶
列子&KR0003;符篇秦穆公謂伯楽曰子之年長矣子姓有可¶
使求馬者乎對曰臣之子皆下材可告以良馬不可告¶
以天下之馬也臣有所与共檐纆薪菜者有九方皐請¶
見之公使求馬三月而反報曰巳得之矣牝而黄使人¶
取之壯而驪公謂伯楽曰敗矣子之所使求馬者色物¶
牝壯尚不能知又何馬之能知也伯楽曰臯之所&KR0026;天¶
機也云云¶
酒船魚網帰來是花落故溪&KR0055;一篙¶
　　謝暁純送衲韈¶
剗草曽&KR0155;馬祖堂¶
<pb:KR4d0086_SBCK_011-29a>¶
　傳燈録江西一禅師姓馬氏六祖能和尚謂曰向後佛¶
　法從汝边去馬駒蹋殺天下人厥後江&KR0047;法嗣布於天¶
　下時号馬祖又丹霞禅師投&KR0047;岳石頭和尚石頭告衆¶
　來日剗佛殿前草至日各備鍬钁剗草獨師以盆盛水¶
　水浄頭於和尚前胡跪石頭𥬇為剃髮¶
暖䆫接𦞃話還郷贈行百衲兠羅韈¶
　楞𫿞經云我今示汝兠羅綿手摘此二字¶
處處相隨入道&KR0163;¶
　　　避暑李氏園二首¶
李侯别舘鎻春隂花徑吹香可細㝷¶
　杜詩花徑不首縁客掃¶
迸笋侵堦藤倒架¶
<pb:KR4d0086_SBCK_011-29b>¶
盧仝詩攅迸溢林薮¶
主人重為費千金¶
荷氣竹風冝永日冰壷凉簟不能囬題詩未有驚人句㑹¶
喚謫仙&KR0171;二來¶
　主立之詩話曰山谷嘗避暑城西李氏園題两詩其一¶
　云題詩未有驚人句喚取謫仙&KR0171;二來秦少游言於東¶
坡曰以先生為&KR0171;二大似相薄少章為予言¶
　　戯題大年防禦蘆鴈¶
揮毫不作小池塘蘆荻江村落鴈行雖有珠簾藏翡翠不¶
忘煙雨&KR0449;鴛鴦¶
詩話又云宗室大年名令穣喜微行而善𦘕小景山谷¶
詩云雖有珠簾籠翡翠不忘煙雨&KR0449;鴛鴦盖有所譏也¶
<pb:KR4d0086_SBCK_011-30a>¶
大白詩玉楼巢翡翠金殿鎻鴛鴦¶
　　　平原宴坐二首¶
　　　　平原郡德州也山谷元豐七年在大和移¶
　　　　監德州德平鎮此詩題下注公擇二字詩¶
　　　　意殊不相渉盖本注於後篇謝送宣城筆¶
　　　　而後人誤寘於此今去之詳見後注¶
老作儒生不解事¶
文選楊德祖牋脩家子雲老不解亊強著一書唐¶
婁師德傳云解亊僕射¶
江&KR0047;有田歸荷鋤北䆫風來㪯書葉猶自&KR0134;人(勤讀/書)¶
謂風吹葉子𠕋如&KR0134;人讀書也¶
黄落委庭&KR0026;九州虫聲日夜戒衣裘¶
<pb:KR4d0086_SBCK_011-30b>¶
　謂促織¶
金錢滿地无人費¶
謂黄落¶
一斛明珠薏苡秋¶
以薏苡比明珠盖馬援傳帝方薏苡实大援欲以¶
為種軍還載一車譛之者以為所載皆明珠文犀¶
　　　次韻舎弟題牛氏園¶
春与園林共晚人將蜂蝶俱來樽前鳥歌花舞歸路¶
星翻漢囬¶
明月清風良霄㑹同星河易翻&KR0172;娱不終此廣記¶
所載&KR0017;詩也&KR0171;黄皆喜為人書之字本出文選鮑¶
明逺舞鶴賦云星翻漢囬暁月將落¶
<pb:KR4d0086_SBCK_011-31a>¶
春事欲了鸎催主人雖貧燕來玉燭傳盃未厭¶
　尓雅囬氣和謂之玉燭此借使其字杜傳盃不放盃¶
金吾静夜驚囬¶
本或作晝夜或作尽夜今定爲静夜唐十六衛有左右¶
金吾衛盖循漢執金吾之名掌京城廵警杜詩醉歸應¶
犯夜可怕李金吾¶
　　謝送宣城筆¶
　　　　山谷草書此詩又跋云李公擇左宣城令諸葛¶
　　　生作雞距法題云草玄筆以&KR0009;孫莘老¶
宣城変樣蹲雞距諸葛名家捋䑕&KR0161;一束喜從公處得千¶
金求買市中无漫投墨客摹科斗勝与朱門飽蠧魚愧我¶
&KR0004;非草玄手不將閑寫吏文書¶
<pb:KR4d0086_SBCK_011-31b>¶
　　　王彦祖恵其祖黄州制草書其後¶
脫略㸔時軰詣君等𤼵蒙董狐常直筆¶
　左宣元孔子曰董狐古之良史也書法不𨼆修¶
汲黯少居中¶
　黯傳黯数切諌不得乆留内𡊮盎傳盎以直諌不得乆¶
　居中¶
鵩入遷臣舎¶
賈&KR0105;有鵩鳥賦¶
烏號厭丗弓¶
封禅書有烏號弓云云¶
平生有嘉樹猶起九原風¶
檀弓趙文子与叔譽&KR0026;乎九原云云¶
<pb:KR4d0086_SBCK_011-32a>¶
　　&KR0009;懷公夀¶
　　　　山谷甞有跋云余與宗室越宫有葭莩故&KR0494;时¶
　　　　與宣州院公壽景珍嘗共文酒之楽¶
好賦梁王在日边¶
　司馬相如傳以此言爲郎㑹景帝不好辝賦是时梁孝¶
　王來朝從游&KR0003;之士邹陽枚乘之徒相如見而&KR0003;之因¶
　病免客游梁¶
重簾&KR0232;幕鎻神仙¶
　退之詩黄簾緑幕朱户閉¶
莫因病酒踈桃李且把春愁付管絃愚智相懸三十里¶
　見第四卷注¶
榮枯同有百余年¶
<pb:KR4d0086_SBCK_011-32b>¶
　文選曹子建詩積善令余慶榮枯立可湏¶
及身強健¶
　及健見上¶
且行楽¶
漢陽惲傳人生行楽耳湏冨貴何时¶
一𥬇端湏直万錢¶
太白玉盤玲羞直万錢¶
　　　以金沙酴醿送公壽¶
天遺酴醾玉作花紫綿揉色染金沙憑君着意樽前㸔便¶
与春工立等差¶
　退之李花詩縞裙練恱无等差金沙見上沈立海棠記¶
　云唯紫帛者謂之海棠余乃棠棃花耳此摘其字¶
<pb:KR4d0086_SBCK_011-33a>¶
　　同刘景文逰郭氏西園因留𪧐¶
人居塵丗虚華舘秋入園林著晩花落日臨池見科斗必¶
知清夜有鳴蛙¶
元符三年七月山谷自戎州至靑神省其姑有和青神¶
士人蒲志同字㤗亨(詩/其)序云伏承㤗亨仙軰和示東坡¶
之友刘景文同不肖𪧐城西郭氏園七言小詩且推不¶
肖當與嶺南數公同時鵬蹇鳯舉非所擬倫&KR0186;用元韻¶
上答并叙東坡伯仲方來之意其詩云我巳人間無所¶
用𩯭飄霜雪眼生花東坡兄弟来雖晚折箭堪除蝕月¶
蛙東坡海上無消息想見鶩帆出浪花三十年來丗三¶
変幾人能不化鶉蛙玉座天開旋北斗清班鳥散落餘¶
花有人難立百官上不爲廟中羔莵蛙㘽竹飬松人去¶
<pb:KR4d0086_SBCK_011-33b>¶
　尽空聞道士種桃花昨來一夜驚風雨滿地残紅噪莫¶
　蛙又謝㤗亨送酒云風掃三峩山外雨霜催五桞宅边¶
　花非君送酒添秋睡可耐東池到暁蛙此詩真本尚存¶
　而遺文不載因附見於此城西郭園不知何處案前集¶
　有次韻刘景文登鄴王䑓見思五首云何時郭池晚照¶
　影冩閑情時正在德平也按徽宗實録元符三年九月¶
　上謂輔臣韓忠彦曰章悙求去朕不欲以定䇿貶悙秪¶
　縁護哲宗靈駕不聀累有弹章悙於是遂出故和章云¶
　有人難立百官上不爲廟中羔莵蛙霍光傳霍山曰丞¶
　相擅减宗廟羔莵蛙可以此罪也言章丞相之罪不独¶
　如此耳¶
　　　張仲謀家堂前酴醾委地¶
<pb:KR4d0086_SBCK_011-34a>¶
沉水衣籠白玉笛¶
　急就章注云篝一名笿亦以爲薫籠玉笛用種玉事¶
不&KR0170;湔沸苦無聊煩君斫&KR0145;西莊栁扶起春風十萬條¶
　　　贈陳元輿詞部¶
武城園木鎻中秋乆得汀州刺史遊招喚丁寕方邂逅誰¶
言天網漏吞舟¶
　實録元祐二年八月祠部郎中陳軒爲主客郎中元輿¶
　軒字也武城王廟即考試院陳祠部與山谷試幃中同¶
事前集亦有戯荅陳元與詩云平生所聞陳汀州此詩¶
　亦同時作漢酷吏傳叙号爲網漏吞舟之魚曹子建牋¶
　設天網以該之頓八紘以掩之¶
　　　和陳君儀讀太真外傳五首¶
<pb:KR4d0086_SBCK_011-34b>¶
朝廷無事君臣樂花柳多情殿閣春¶
栁公權聮句薫風自南來殿閣生微凉¶
不&KR0116;胡雛心暗動¶
　一作付與山河買忠義¶
綺羅飜作墜楼人¶
外傳云&KR0004;禄山於上前應對&KR0258;以諧謔而妃嘗在坐禄¶
山心動及聞焉嵬之死数日歎惋晋石崇傳崇有妓緑¶
珠孫秀(求/之)不與秀勸趙王倫誅崇介士到門緑珠自&KR0300;¶
於楼下而死¶
扶風喬木夏隂合斜谷鈴聲秋夜&KR0055;¶
外傳云上至斜谷霖雨渉旬棧道雨中聞鈴聲因採之¶
爲雨霖鈴曲考之史及諸書明皇自陳倉入散開出河¶
<pb:KR4d0086_SBCK_011-35a>¶
池&KR0004;不由斜谷今梓橦有上亭驛古今詩刻皆以爲明¶
皇聞鈴之地當不妄也¶
人到愁來無處㑹不関情處揔傷心¶
大白詩何許最関情¶
梁州一曲當時事¶
當時事一作開元夢按開元傳信記凉州獻新曲曰凉¶
州寕王聞之以爲恐有播越之禍楽府詩集凉州歌序¶
　亦&KR0091;凉州曲云云&KR0004;無區别¶
記得曾拈玉笛吹¶
外傳云妃子&KR0060;寕玉笛吹故張祐詩云小花静院无人¶
　見閑把寕王玉笛吹¶
端正楼空春昼永小桃猶學淡燕支¶
<pb:KR4d0086_SBCK_011-35b>¶
華淸宫有端正樓貴妃梳洗之所¶
髙䴡條脫琱紅玉¶
條脫釧也髙䴡所貴真誥蕚緑華降羊&KR0096;家遺以金條¶
脫一¶
邏逤琵琶橪緑&KR0093;¶
　一作一双條脫玻瓈玉三尺琵琶緑蠒&KR0093;妃子琵琶邏¶
逤檀也寺人白秀真使蜀還献木&KR0243;如玉光可鍳有金¶
縷紅文蹙成双鳯絃乃末訶弥羅囯所貢緑水蚕&KR0093;也¶
蛛網屋煤昏故物¶
昏故物一作脂澤歇¶
此生唯有夢來時¶
上皇曾御昭儀傳鏡裏觀形只眼前¶
<pb:KR4d0086_SBCK_011-36a>¶
上賢漢成帝内傳見飛燕身輕欲不勝風帝爲製七寳¶
避風上曰爾則任吹多少妃曰霓裳一曲可掩千古杜¶
詩聽&KR0003;開元亊分明在目前退之詩聽&KR0003;兩京亊分明¶
皆眼前¶
飬得禄兒傾四海¶
　禄山恩遇最&KR0055;上及貴妃皆呼以爲兒¶
千秋更有一伶玄¶
趙飛燕外傳漢江東都尉伶玄所撰也玄自叙云伶玄¶
　字子于歴刺史州郡爲淮&KR0047;相哀帝時老休買妾樊通¶
　德有才色知書能言飛燕姊弟亊通德曰斯人俱&KR0069;㓕¶
　矣當時疲精力馳&KR1405;蠱惑寕知終歸荒田野草乎通¶
　德顧視燭影以手擁䯻悽然泣下於是撰趙后列傳詩¶
<pb:KR4d0086_SBCK_011-36b>¶
意謂以古為鉴㒷壞在目前而明皇不知戒為可歎也¶
山谷外集詩注卷十一¶
